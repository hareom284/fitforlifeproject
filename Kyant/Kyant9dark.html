<!DOCTYPE html>
<html lang="eng">
<head>
<title></title>
<style>
*{background-color:black; color:white;}
h1{background-color:gray; }
</style>
<meta charset="utf-8">  
</head>
<body>
<h1>လှုပ်ရှားရင်လည်းမော၊ အိပ်နေရင်လည်းမော အချိန်တိုင်း မောနေတာ ဘာကြောင့်လဲ</h1>
<img src="images/km1.png" width="400" height="350">
<p>လှုပ်ရှားရင်လည်းမော၊ အိပ်နေရင်လည်းမော အချိန်တိုင်း မောနေတာ ဘာကြောင့်လဲ<br>

လှုပ်လှုပ်ရှားရှား လုပ်ရင်၊ အားကစားလုပ်ရင်ဖြစ်ဖြစ်၊ လမ်းအကြာကြီး လျှောက်ပြီးရင်ဖြစ်ဖြစ် မောတတ်ကြပါတယ်။ ဒီလို မောတာကတော့ ဘာပြသနာမှ မရှိပါဘူး။ ပုံမှန်လိုဘဲ နားလိုက်ရင် ပြန်သက်သာသွားပါတယ်။ ဒါပေမဲ့လည်း တချို့လူတွေမှာ ဘာမှပြင်းပြင်းထန်ထန် မလုပ်ရပါဘဲ နည်းနည်းလှုပ်တာနဲ့ကို မောနေတတ်ပါတယ်။ တချို့ဆိုရင် နားနေရင်း၊ အိပ်နေရင်းတောင် မောနေတတ်ပါတယ်။ အရမ်းလည်း သနားဖို့ကောင်းပါတယ်။</p><br><br>

ဘာကြောင့် ဖြစ်ရတာလဲ<br><br>

မောပန်းရခြင်းရဲ့ အကြောင်းအရင်းတွေကို  နှစ်ပိုင်းခွဲပြီးတော့ ပြောရပါမယ်။<br>

၁။ ရုတ်တရက် မောလာခြင်း အကြောင်းအရင်း နဲ့<br>

၂။ အချိိန်အကြာကြီး မောနေရတဲ့ အကြောင်းအရင်းဆိုပြီး နှစ်ပိုင်း ခွဲလိုက်ပါမယ်။<br>

ဘာကြောင့် ရုတ်တရက် မောလာရတာလဲ<br>

ရုတ်တရက်မောလာစေတဲ့ အကြောင်းအရင်းတွေကတော့-<br>

၁။ နှလုံးအမောဖောက်တာ<br>

နှလုံးကောင်းကောင်း အလုပ်လုပ်ဖို့ လိုအပ်တဲ့ အောက်ဆီဂျင်အပြည့်အဝ မရတဲ့အတွက် နှလုံးကပုံမှန်ထက် အလုပ် ပိုလုပ်ရပါတယ်။ ဒီအခါမှာ အောက်ဆီဂျင်က ပိုလိုလာပါတယ်။ ဒါပေမဲ့ အောက်ဆီဂျင်က ပိုရမလာပါဘူး။ ဒီလိုနဲ့ သံသရာလည်ပြီးနောက်ဆုံး နှလုံးက အမောဖောက်လာပါတယ်။ ဒီလို အခြေအနေမျိုးမှာ ရုတ်တရက် မောလာတာမျိုးကို ခံစားရနိုင်ပါတယ်။<br><br>

၂။ သွေးပေါင်တွေ အရမ်းကျနေတာ<br>

ဒါကလည်း အပေါ်က နှလုံးအမောဖောက်တာနဲ့ သဘောတရား အတူတူပါပဲ။<br><br>

၃။ နမိုးနီးယား အဆုတ်ရောင်ရောဂါ<br>

ဘက်တီးရီးယားပိုး တစ်မျိုးကြောင့် အဆုတ်မှာ ရောင်ရမ်းခြင်းတွေ ဖြစ်ပြီး အဆုတ်ရဲ့ လုပ်ငန်းဆောင်တာတွေကို ကောင်းကောင်း မလုပ်နိုင်တဲ့အတွက် မောတာကို ခံစားရနိုင်ပါတယ်။<br><br>

၄။ အဆုတ်မှာ သွေးခဲသွားပိတ်တာ<br>

ဒါကတော့ အန္တရာယ်ရှိတဲ့ အခြေအနေတစ်ခု ဖြစ်ပါတယ်။ ခန္ဓာကိုယ်ရဲ့ တစ်နေရာရာမှာ သွေးတွေက ပျစ်၊ ပျစ်ရာကနေခဲပြီး သွေးခဲလေးတွေ ဖြစ်လာပါတယ်။ ဒီသွေးခဲလေးတွေက သွေးကြောတွေထဲမှာ မျောပါလာပြီး အဆုတ်မှာ ရှိတဲ့ သွေးကြောလေးတွေထဲမှာ သွားပိ်တ်တဲ့အခါ ရုတ်တရင် ကြီးမောကျပ်လာတာကို ခံစားရနိုင်ပါတယ်။ ဒီအခြေအနေက အသက်အန္တရာယ် ဖြစ်နိုင်တဲ့ အခြေအနေဖြစ်တဲ့အတွက် အလွန်အရေးကြီးပါတယ်။ အရေးပေါ် ကယ်ဆယ်ကုသဖို့ လိုအပ်ပါတယ်။<br><br>

၅။ ကာဗွန်မိုနောက်ဆိုဒ် ဓာတ်ငွေ့ဆိပ်သင့်တာ<br>

ဒီအခြေအနေမျိုးဟာ သွေးထဲမှာ ကာဗွန်မိုနောက်ဆိုဒ် ပါဝင်မှု ပမာဏမြင့်တက်လာတဲ့အခါမျိုးမှာ ဖြစ်လေ့ရှိပါတယ်။ အောက်ဆီဂျင်ကို တစ်ကိုယ်လုံးအနှံ့ ပို့ဆောင်နိုင်ဖို့အတွက် သွေးနီဥထဲက အစိတ်အပိုင်းတစ်ခုနဲ့ ချိတ်ဆက်ပြီး သယ်ဆောင်သွားရပါတယ်။ ဒီအစိတ်အပိုင်းလေးဟာ ကာဗွန်မိုနောက်ဆိုဒ်ကို အောက်ဆီဂျင်ထက်ပိုပြီး ခင်တွယ်တဲ့သဘော ရှိပါတယ်။<br><br>

သွေးထဲမှာ ကာဗွန်မိုနောက်ဆိုဒ်တွေ များလာတဲ့အခါ အောက်ဆီဂျင်ကို ပို့ဆောင်နိုင်မှု လျော့ကျပြီး မောတာ၊ ကျပ်တာ စတာတွေကို ခံစားရနိုင်ပါတယ်။ ဒီလို အခြေအနေမျိုးကို မီးလောင်နေတဲ့ အဆောက်အဦးထဲမှာ ပိတ်မိနေတဲ့ သူမျိုးတွေမှာ မကြာခဏ တွေ့ရလေ့ရှိပါတယ်။<br><br>

၆။ စိတ်ထိခိုက်စရာ ကြီးကြီးမားမားကြုံတွေ့တာ<br>

အကြောင်းတစ်ခုခုကြောင့် စိတ်ထိခိုက်စရာ တစ်ခုခုကြုံတဲ့အခါမျိုးမှာလည်း ရုတ်တရက်ကြီး အသက်ရှူ ကြပ်သလို၊ မောသလိုဖြစ်လာတာမျိုးကို ခံစားရနိုင်ပါတယ်။<br><br>

၇။ လေပြွန် ပိတ်တာ၊ အသက်ရှူလမ်းကြောင်း ပိတ်တာ<br>

အစားစားနေရင်း သီးပြီး လေပြွန်ကို ပိတ်မိသွားတာမျိုး၊ ကလေးတွေ မာကျောတဲ့ ပစ္စည်းတစ်ခုခုနဲ့ ဆော့နေရင်း နှာခေါင်းထဲဝင်သွားပြီး အသက်ရှူလမ်းကြောင်းမှာ ပိတ်မိသွားတာမျိုး၊ အဆုတ် ဒါမှမဟုတ် အသက်ရှူလမ်းကြောင်းကို ထိခိုက်စေနိုင်တဲ့ဒဏ်ရာ အနာတရဖြစ်တာမျိုး စတဲ့ အကြောင်းအရင်းတွေကြောင့်လည်း ရုတ်တရက် မောတာကျပ်တာမျိုး ခံစားရနိုင်ပါတယ်။<br><br>

ဘာကြောင့် နာတာရှည် မောတာမျိုး ဖြစ်နေရတာလဲ<br>

ရုတ်တရက်ကြီး မောလာတာမျိုးမဟုတ်ဘဲ နာတာရှည်အနေနဲ့ မောမောနေရတဲ့ အကြောင်းအရင်းတွေထဲမှာတော့ အဓိက အကြောင်းအရင်း နှစ်မျိုး ရှိပါတယ်။<br><br>

ဒါတွေကတော့ –<br>
<ul>
<li>နာတာရှည်အဆုတ်ရောဂါနဲ့</li>
<li>ပန်းနာရင်ကျပ်ရောဂါတို့ပဲ ဖြစ်ပါတယ်။</li></ul><br>
ကျန်တဲ့အကြောင်းအရင်းတွေကတော့-<br>
<ul>
<li>အဆုတ်ရေဝိုင်းတယ်လို့ခေါ်ကြတဲ့ Pleural Effusion</li>
<li>အဆုတ်တစ်ရှူးတွေ ပျက်စီးတာ</li>
<li>အဝလွန်တာ</li>
<li>နှလုံးရောဂါအခံရှိတာ စတဲ့အကြောင်းအရင်းတွေလည်း များစွာများစွာ ရှိပါသေးတယ်။</li></ul><br>
ကာကွယ်လို့ ရပါသလား<br>

မောမောနေရတဲ့ အကြောင်းအရင်းတွေကို ကုသဖို့ဆိုရင်တော့-<br>
<ul>
<li>အာဟာရမျှတအောင် စားသောက်တာ၊</li>
<li>ကိုယ်လက်လှုပ်ရှား လေ့ကျင့်ခန်းမှန်မှန် လုပ်တာ၊</li>
<li>နှလုံးရောဂါရှိရင် သေချာကုသတာ၊</li>
<li>အဆုတ်ရောဂါတွေ အတွက်လည်း သေချာကုသမှု ခံယူတာ၊</li>
<li>အသက်ရှူ လေ့ကျင့်ခန်းလုပ်တာ၊</li>
<li>လေထုညစ်ညမ်းတဲ့ နေရာတွေကို ရှောင်ကျဉ်တာ၊</li>
<li>ဆေးလိပ်သောက်တာကို ရှောင်ကျဉ်တာ စတဲ့ နည်းလမ်းပေါင်းစုံကို အသုံးပြုပြီးသွားလည်း မောနားလည်းမောနေတဲ့သူတွေ မဖြစ်အောင် ပြုလုပ်နိုင်ပါကြောင်း တင်ပြလိုက်ရပါတယ်။</li>
Translated by Dr.AZK
</body>
</html>