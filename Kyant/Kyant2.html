<!DOCTYPE html>
<html lang="eng">
<head>
<title>ကျောရိုးဆစ်သေး ရောင်တာက မွေ့ရာကြောင့်လား ခါးမကောင်း</title>
<style>

h1{background-color:gray; }
</style>
<meta charset="utf-8">
</head>
<body>
<h1>ကျောရိုးဆစ်သေး ရောင်တာက မွေ့ရာကြောင့်လား ခါးမကောင်းလို့လား</h1>
<img src="images/imgn4.jpg" width="400" height="350">
<p>ကျောရိုးဆစ်သေး ရောင်တာက မွေ့ရာကြောင့်လား ခါးမကောင်းလို့လား<br><br>

 

ထလိုက်တာနဲ့ နောက်ကျောကနေ တဆစ်ဆစ်နာနေပါသလား။ ဇက်တွေတောင့်နေပြီး လှုပ်မရအောင် ဖြစ်နေပြီလား။ ကားထဲကနေ ကုန်းကွပြီး ထွက်ရလောက်အောင် ကြည့်ရဆိုးနေပြီလား။ ဇက်နာတာ ခါးနာတာတွေက တော်တော်ဆိုးပါတယ်။ သာမန်ကြွက်သားနာတာ အရွတ်နာတာတွေကြောင့် ဖြစ်နိုင်သလို ဆက်တိုက်နာနေပြီ ဆိုရင်တော့ ကျောရိုးဆစ်သေးတွေ ရောင်တာလားဆိုပြီး စဉ်းစားစရာရှိပါတယ်။<br><br>

 

ကျောရိုးဆစ်သေးဆိုတာ ဘာလဲ<br>

ကျောရိုးဆစ်သေးဆိုတာ ကျောရိုးတစ်လျောက် ကျောရိုးဆစ်မကြီးတွေ တစ်ခုနဲ့တစ်ခု အကြားက အဆစ်တွေပါပဲ။ တခြားအဆစ်တွေလိုမျိုးပဲ သူ့မှာလည်း အရိုးနုနဲ့ ရိုးတွင်းခြင်ဆီတွေ ရှိပါတယ်။ ဒီကျောရိုးဆစ်သေးတွေက ကျောရိုးမကြီးကို လွတ်လွတ်လပ်လပ် လှုပ်ရှားနိုင်အောင် ကွေးနိုင်ဆန့်နိုင်အောင် ကူညီပေးပါတယ်။<br><br>

ကျောရိုးဆစ်သေးတွေကလည်း တခြားအဆစ်တွေလိုပဲ အသက်ကြီးလာတာကြောင့်ပဲ ဖြစ်ဖြစ် ထိခိုက်ဒဏ်ရာကြောင့်ပဲဖြစ်ဖြစ် သူ့မှာရှိတဲ့ အရိုးနုလေးတွေ ပွန်းလာပါတယ်။ နောက်ပိုင်းမှာ အဆစ်လေးတွေ ရောင်ရမ်းလာပြီး နာတာ၊ ကျောရိုးတောင့်တင်းတာ၊ ကျောရိုးမှာရှိတဲ့ အာရုံကြောတွေ ဖိမိတာမျိုး ဖြစ်လာနိုင်ပါတယ်။<br><br>

 

လည်ပင်းပိုင်းပြဿနာများ<br>

ကျောရိုးမှာ လည်ပင်းပိုင်း နောက်ကျောပိုင်းနဲ့ ခါးပိုင်းဆိုပြီး ခွဲထားပါတယ်။ လည်ပင်းပိုင်းက ကျောရိုးဆစ်သေးတွေ ရောင်ရမ်းတာကို ကျီးပေါင်းတက်ခြင်း (Cervical Spondylosis) လို့ ခေါ်ကြပါတယ်။ အသက် ၆၀ အထက် သက်ကြီးရွယ်အိုတွေရဲ့ ၈၅ ရာခိုင်နှုန်းလောက်က ဒီပြဿနာကို ခံစားနေကြရပါတယ်။<br><br>

အဆစ်ရောင်တာ ပျက်စီးလာတာတွေကြောင့် ကျောရိုးဆစ်တွေပါ ထိခိုက်လာပြီး နာကျင်လာပါတယ်။

ဒါ့ပြင်-<br>
<ul>
<li>ဂုတ်ပိုး တောင့်တာ နာတာ (လှုပ်လိုက်ရင် ပိုဆိုးပါတယ်။)</li>
<li>လည်ပင်းလှုပ်တဲ့အခါ အရိုးတွေ တစ်ခုခုနဲ့ ဖိကြိတ်သံထွက်တာ</li>
<li>ခေါင်းကိုက်တာ</li>
<li>ကြွက်သားတွေတင်းပြီးနာတာ</li>
<li>အိပ်ရာထချိန်နဲ့ ဝင်ချိန်မှာ ပိုနာတတ်တာ</li>
<li>ဂုတ်ပိုးကနေ ပုခုံး/ ပုခုံးကြားထိ နာတတ်တာ</li>
<li>လက်မောင်းတလျှောက် နာတာ စတာတွေ ဖြစ်တတ်ပါတယ်။</li>
</ul> 

ခါးပိုင်းပြဿနာများ<br>

တခြားအဆစ်တွေလိုပဲ ကျောရိုးဆစ်သေးတွေက အသက်ကြီးလာတဲ့အခါ အရိုးနုတွေ ပါးလာတာ ခြင်ဆီတွေနည်းလာတာမျိုး ဖြစ်တတ်ပါတယ်။ အရိုးနုတွေ ပျက်စီးကုန်တဲ့အတွက် ဒီနေရာမှာ အရိုးအသစ်တွေ ထွက်လာပြီး အာရုံကြောတွေကို ဖိတာကြောင့် ခါးနာတာ လှုပ်ရှားရခက်တာတွေဖြစ်လာတာပါ။ ကိုယ်ကိုယ်တိုင်တောင် သတိမထားမိဘဲ နာတာသက်သာအောင် ခါးကိုင်းပြီး လမ်းလျှောက်တတ်ပါတယ်။ ဒါ့ပြင်<br>
<ul>
<li>လှဲရာက ထလိုက်ရင် ခါးနာခြင်း</li>
<li>ခါးကို နောက်လှန်တာ ဒါမှမဟုတ် ဘေးစောင်းမိလျှင် နာခြင်း</li>
<li>ခါးနာရာမှ တင်ပါးနှင့် ပေါင်ကြောတစ်လျှောက် ပျံ့သွားတတ်ခြင်း</li>
<li>နောက်ကြောနှင့် ခြေထောက်တလျှောက် ထုံခြင်း ကျဉ်ခြင်း စတာတွေ ဖြစ်တတ်ပါတယ်။</li><br>
 

အာရုံကြောပိခြင်း<br>

ကျောရိုးဆစ်သေးတွေ ပျက်စီးကုန်တာကြောင့်  အာရုံကြောမကြီးတွေကို ဖိမိပါတော့တယ်။<br><br>

အာရုံကြောတွေ ဖိမိတဲ့အခါ-<br>
<ul>
<li>လက်မောင်းမှ  လက်ချောင်းအထိ တစ်လျှောက်လုံး ထုံခြင်း၊ အားနည်းခြင်း</li>
<li>လမ်းလျှောက်ရခက်ခြင်း၊ ဟန်ချက်ပျက်ခြင်း၊ အားနည်းခြင်း</li>
<li>တင်ပါးနှင့် ခြေထောက်တလျှောက် ထုံခြင်း၊ ကျဉ်ခြင်း၊ နာခြင်း တွေ ဖြစ်နိုင်ပါတယ်။</li>
</ul> 

ဘာကြောင့် ဖြစ်ရတာလဲ<br><br>

 

၁။ Osteoarthritis<br>
တခြားအဆစ်တွေလိုပဲ ကျောရိုးဆစ်သေးတွေလည်း Osteoarthritis ဖြစ်ပြီး ရောင်ရမ်းနိုင်ပါတယ်။<br><br>

 

၂။ Synovial cyst ( ခြင်ဆီအိတ်)<br><br>

ခြင်ဆီအိတ်တွေကြောင့်လည်း ကျောရိုးဆစ်တွေ ပျက်စီးနိုင်ပါတယ်။ သူ့ဟာသူနေရင် ပြဿနာမရှိပေမဲ့ တစ်ခါတလေ အာရုံကြောတွေကို ဖိတာမျိုးလည်း ဖြစ်တတ်ပါတယ်။<br><br>

 

၃။ ကျောရိုးဆစ်ကြား နေရာကျဉ်းခြင်း<br>

အကြောင်းအမျိုးမျိုးကြောင့် ကျောရိုးဆစ်ကြား နေရာကျဉ်းသွားတဲ့အခါ အဆစ်တွေပွန်းတာ ရောင်တာ ဖြစ်တတ်ပါတယ်။ နောက်ပိုင်းကျရင် ကျောရိုးဆစ်သေးတွေပါ ရောင်ရမ်းတာမျိုး ဖြစ်လာနိုင်ပါတယ်။<br><br>

 

၄။ အဝလွန်ခြင်း<br>

အဝလွန်ခြင်းကြောင့် အဆစ်တွေပေါ် ဒဏ်ပိပြီး ပျက်စီးတတ်ပါတယ်။<br><br>

 

၅။ အသက်<br>

အသက်ကြီးလာတာနဲ့အမျှ အဆစ်ရောင်တာ ဖြစ်နိုင်ချေများပါတယ်။<br><br>

 

၆။ လိင်အမျိုးအစား<br>

အသက် ၄၅ နှစ် အောက်ဆိုရင် Osteoarthritis က အမျိုးသားတွေမှာ အဖြစ်များပြီး ၄၅ နှစ် ကျော်ရင်တော့ အမျိုးသမီးတွေမှာ အဖြစ်များပါတယ်။<br><br>

 

ရောဂါရှာဖွေခြင်း<br>

ရောဂါရှာဖွေဖို့အတွက် ရောဂါရာဇဝင်မေးမြန်းတာ၊ စမ်းသပ်တာ၊ ဓာတ်မှန်ရိုက်တာ စတာတွေ ပြုလုပ်ရပါမယ်။ လိုအပ်ရင် ထုံဆေးထိုးစစ်ဆေးတာ (Facet Block) ကိုလည်း လုပ်နိုင်ပါတယ်။<br><br>

 

ကုသနည်းများ<br>

ကုသနည်းများစွာ ရှိတဲ့အတွက် ဆရာဝန်နဲ့ တိုင်ပင်ပြီး မိမိနဲ့ သင့်တော်ရာကို ရွေးချယ်နိုင်ပါတယ်။<br><br>

 

၁။ အနားယူခြင်း<br>

နာနေတဲ့အချိန်မှာ အနားပေးတာက ရောဂါလက္ခဏာကို သက်သာစေပါတယ်။<br><br>

 

၂။ အထောက်အကူပြု ပစ္စည်းများသုံးခြင်း<br>

အထူးပြုလုပ်ထားတဲ့ ခေါင်းအုံးတွေ Braces တွေက နာတာကို သက်သာစေတာကြောင့် မနက်နိုးလာတဲ့အခါ ပြဿနာ မရှိတော့ပါဘူး။<br><br>

 

၃။ အကိုက်အခဲပျောက်ဆေး အပျော့စားများ<br>

အကိုက်အခဲပျောက်ဆေးတွေကလည်း အတိုင်းအတာ တခုအထိ နာတာကို သက်သာစေပါတယ်။<br><br>

 

၄။ အကြောပြေဆေးများ<br>

ကြွက်သားတွေ တင်းပြီး မခံနိုင်အောင် နာတယ်ဆိုရင်တော့ ဆရာဝန်နဲ့တိုင်ပင်ပြီး အကြောပြေဆေးတွေ သောက်လို့ ရပါတယ်။<br><br>

 

၅။ လေ့ကျင့်ခန်းလုပ်ခြင်း<br>

နားလည်တတ်ကျွမ်းတဲ့သူနဲ့ တိုင်ပင်ပြီး အထိုင်အထ လေ့ကျင့်ခန်းတွေလုပ်လို့ရပါတယ်။ ဒါကလည်း ဝေဒနာကို သက်သာစေပြီး လှုပ်ရှားရ အဆင်ပြေစေပါတယ်။<br><br>

 

ဒါတွေနဲ့မှ မသက်သာဘူးဆိုရင်တော့ ဆရာဝန်နဲ့ တိုင်ပင်ပြီး ခွဲစိတ်ကုသဖို့ကို စဉ်းစားရမှာပါ။<br><br>

 

ဘာသာပြန်ရေးသားသူ- ဒေါက်တာ ထက်ထက်ဇော်ဝင်း