<!DOCTYPE html>
<html lang="eng">
<head>
<title></title>
<style>

h1{background-color:gray; }
</style>
<meta charset="utf-8">
</head>

<h1>အဆစ်ရောင်ရောဂါအတွက် သင့်တော်သည့် အစားအစာ ၁၀ မျိုး</h1>
<img src="images/imgn5.jpg" width="400" height="350">
<p>အဆစ်ရောင်ရောဂါအတွက် သင့်တော်သည့် အစားအစာ ၁၀ မျိုး<br>

သင်ဟာ အဆစ်ရောင် ရောဂါရှိတယ်ဆိုရင် ဒီရောဂါက ဘယ်လောက်စိတ်ညစ်စရာကောင်းလဲဆိုတာသိမှာပါ။ အဆစ်ရောင်ရောဂါမှာ ခြေဆစ်လက်ဆစ်တွေ နာလာတယ်၊ ဖောင်းလာတယ် လှုပ်ရှားရခက်တာမျိုးတွေ ဖြစ်တတ်ပါတယ်။ ဒီရောဂါက အသက်အရွယ်မရွေး လူမျိုးမရွေး ဖြစ်တတ်ပါတယ်။<br><br>

အဆစ်ရောင်ရောဂါတွေ အမျိုးအစား အများကြီး ရှိပြီး အတွေ့ရများတာက Osteoarthritis လို့ ခေါ်တဲ့ အရိုးအဆစ်တွေ အသုံးပြုတာများလို့ ဖြစ်တဲ့ အဆစ်ရောင်ခြင်းနဲ့ Rheumatic Arthritis လို့ခေါ်တဲ့ ခုခံအားစနစ် ကမောက်ကမဖြစ်ခြင်းကြောင့်ရတဲ့ အဆစ်ရောင်ခြင်းက အတွေ့ရ အများဆုံးပါပဲ။<br><br>

ကံကောင်းတာက အဆစ်ရောင်ခြင်းအတွက် ရောင်ရမ်းတာနဲ့ နာကျင်တာကို သက်သာအောင် အစားအစာတချို့က လုပ်ပေးနိုင်တာပါပဲ။</p><br><br>

 

၁။ အဆီများတဲ့ငါး<br>

အဆီများတဲ့ ငါးဆိုတာ ဆယ်လ်မွန်၊ မက်ကရယ်၊ ဆာဒင်းတို့လို အိုမီဂါ ၃ ဖက်တီးအက်စစ်များတဲ့ ငါးတွေကို ပြောတာပါ။ ဒီငါးတွေကို တစ်ပတ်မှာ ၄ ခါလောက် စားမယ်ဆိုရင် ၈ ပတ်အတွင်းမှာ ရောင်ရမ်းတာတွေက သိသိသာသာ သက်သာလာပါတယ်။ နောက်ပြီး ငါးတွေမှာ ဗီတာမင် ဒီ ပါဝင်တဲ့အတွက် အရိုးအဆစ်တွေကို သန်မာလာအောင် ကူညီပေးနိုင်ပါတယ်။<br><br>

 

၂။ ကြက်သွန်ဖြူ<br>

ကြက်သွန်ဖြူမှာ ကျန်းမာရေးကောင်းကျိုးတွေ အပြည့်ပါပဲ။ လေ့လာချက်တွေအရ ကြက်သွန်ဖြူက ကင်ဆာရောဂါ ကာကွယ်ပေးနိုင်တယ်။ နှလုံးရောဂါနဲ့ သတိမေ့တာကိုလည်း သက်သာစေပါတယ်။ ဒါ့အပြင် ရောင်ရမ်းတာကိုလည်း လျော့ကျစေပါတယ်။ ဒါကြောင့် ကြက်သွန်ဖြူက အဆစ်စောင်တာအပြင် တခြားကျန်းမာရေး အကျိုးကျေးဇူးတွေပါ ရစေတာမို့လို့ စားပေးသင့်ပါတယ်။<br><br>

 

၃။ ချင်း<br>

ချင်းကို အခုဆိုရင် ဂျင်းလက်ဖက်ရည်၊ဟင်းချိုရည်၊ သကြားလုံး စသဖြင့် အမျိုးမျိုး စားလာကြပါပြီ။ ချင်းက အဆစ်ရောင်ခြင်းရဲ့ လက္ခဏာတွေကို သက်သာစေပါတယ်။ စမ်းသပ်ချက်တွေအရ ချင်းစားပြီး ၆ ပတ် အတွင်း ၆၃ ရာခိုင်နှုန်းလောက်က ဒူးနာတာ သက်သာလာပါတယ်တဲ့။ ဒါ့ပြင် ချင်းမှာပါတဲ့ ဓာတ်ပစ္စည်းတွေက ရောင်ရမ်းခြင်းကိုလည်း သက်သာစေပါတယ်။<br><br>

 

၄။ ပန်းပွင့်စိမ်း<br>

ပန်းပွင့်စိမ်းဟာ ကျန်းမာရေးနဲ့ ပတ်သတ်ပြီး ကောင်းကျိုးပေးတဲ့အတွက် လူသိများပါတယ်။ ရောင်ရမ်းခြင်းကိုလည်း သက်သာစေပါတယ်။<br><br>

 

၅။ သစ်ကြားသီး<br>

သစ်ကြားသီးက အာဟာရရှိပြီး အဆစ်ရောင်ခြင်းကို သက်သာစေတဲ့ ဓာတ်ပစ္စည်းတွေပါဝင်ပါတယ်။  အိုမီဂါ ၃ ဖက်တီး အက်စစ်ပါဝင်တာကြောင့် အဆစ်ရောင်ခြင်းအတွက် အကျိုး ရှိပါတယ်။<br><br>

 

၆။ ဘယ်ရီသီး<br>

ဓာတ်တိုးဆန့်ကျင်ပစ္စည်း၊ ဗီတာမင်နဲ့ သတ္တုဓာတ်တွေ အများအပြားပါဝင်တဲ့ ဘယ်ရီသီးဟာ ရောင်ရမ်းခြင်းကိုလည်း သက်သာစေပါသတဲ့။ ဘယ်ရီသီးမှာပါတဲ့ ကွာစီတင် နဲ့ ရူတင် က အဆစ်အမြစ်တွေ ရောင်တာကို သက်သာစေပါတယ်။ စတော်ဘယ်ရီ၊ ဘလူးဘယ်ရီ၊ ဘလက်ဘယ်ရီ စသဖြင့် ဘယ်ရီမျိုးနွယ်ဝင်တွေက အရသာရှိတဲ့အပြင် အဆစ်ရောင် သက်သာစေတာကြောင့် စားသုံးပေးသင့်ပါတယ်။<br><br>

 

၇။ ဟင်းနုနွယ်<br>

အစိမ်းရောင်အရွက်ဖားဖားနဲ့ ဟင်းနုနွယ်က အာဟာရပြည့်ဝပြီး အဆစ်ရောင်တာကို သက်သာစေတဲ့ ဓာတ်ပစ္စည်းတွေ အများကြီး ပါဝင်ပါတယ်။ လေ့လာချက်တွေအရ အသီးအရွက်များများ စားပေးခြင်းက ရောင်ရမ်းတာကို သက်သာစေပါတယ်တဲ့။ ဟင်းနုနွယ်က ရောင်ရမ်းတာကို သက်သာစေတဲ့အပြင် ဓာတ်တိုးဆန့်ကျင်ပစ္စည်းတွေ ပါဝင်တာကြောင့် ခန္ဓာကိုယ်အတွက် သင့်တော်ပါတယ်။<br><br>

 

၈။ စပျစ်သီး<br>

စပျစ်သီးမှာ အာဟာရပြည့်ဝစွာ ပါဝင်တဲ့အပြင် ဓာတ်တိုးဆန့်ကျင်ပစ္စည်းတွေနဲ့ ရောင်ရမ်းတာကို သက်သာစေတဲ့ ဓာတ်ပစ္စည်းတွေ ပါဝင်ပါတယ်။ ဒါကြောင့် အဆစ်ရောင်တဲ့သူတွေ မကြာမကြာ စားပေးသင့်ပါတယ်။<br><br>

 

၉။ သံလွင်ဆီ<br>

သံလွင်ဆီက အဆစ်ရောင်ရောဂါအတွက် နာမည်ကြီးပါပဲ။ အဆစ်ရောင်တာ၊ အရိုးနုတွေ ပျက်စီးတာ၊ ရောင်ရမ်းတာတွေကို သက်သာစေပါတယ်။ သံလွင်ဆီနဲ့  ငါးကြီးဆီတွေက အဆစ်ရောင်တာကို လျော့ကျစေတဲ့အပြင် အခြားကျန်းမာရေး ကောင်းကျိုးတွေကိုလည်း ရစေပါတယ်။<br><br>   
 

၁၀။ ချယ်ရီသီး<br>

ချယ်ရီသီးဖျော်ရည်က ခုနောက်ပိုင်းမှာ အတော်ခေတ်စားလာပါတယ်။ အဓိကကတော့ သူ့မှာပါတဲ့ အာဟာရဓာတ်တွေ ကျန်းမာရေးကောင်းကျိုးတွေနဲ့ ရောင်ရမ်းတာတွေ သက်သာစေလို့ပါပဲ။ သတိထားရမှာက ချယ်ရီသီးဖျော်ရည် သောက်တဲ့အခါ သကြားလျော့ပြီး သဘာဝအတိုင်းသောက်ဖို့ပါပဲ။ ချယ်ရီသီးဖျော်ရည်က Osteoarthritis မှာ ဖြစ်တဲ့ ရောင်ရမ်းခြင်းအတွက် အထူးကောင်းပါတယ်တဲ့။<br><br>

 

ဒီလောက်ဆိုရင် အဆစ်ရောင်ခြင်းကို သက်သာစေတဲ့ အစားအသောက်တွေကို သိလောက်ပါပြီ။ ဒီထက်ပိုကောင်းတာက ဒီအစားအစာတွေမှာ တခြားကျန်းမာရေးကောင်းကျိုးတွေပါ ရှိနေတာပဲ။ ဆေးဝါးနဲ့ ကုသတာအပြင် အာဟာရရှိတဲ့ အစားအစာတွေ ရောင်ရမ်းခြင်းကို သက်သာစေတဲ့ အစားအစာတွေ စားပေးတာက ရေရှည်မှာပိုပြီးထိရောက်မှုရှိပါတယ်။<br><br>

 

ဘာသာပြန်ရေးသားသူ- ဒေါက်တာ ထက်ထက်ဇော်ဝင်း
</body>
</html>