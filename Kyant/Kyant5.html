<!DOCTYPE html>
<html lang="eng">
<head>
<title>အစာမရှိဘဲ လေ့ကျင့်ခန်းလုပ်ရင် ဝိတ် အမြန် ကျမှာလား</title>
<style>

h1{background-color:gray; }
</style>
<meta charset="utf-8">  
</head>
<body>
<h1>အစာမရှိဘဲ လေ့ကျင့်ခန်းလုပ်ရင် ဝိတ် အမြန် ကျမှာလား</h1>
<img src="images/km.png" width="400" height="350">
<p>အစာမရှိဘဲ လေ့ကျင့်ခန်းလုပ်ရင် ဝိတ် အမြန် ကျမှာလား<br>

အစာမရှိဘဲ လေ့ကျင့်ခန်းလုပ်ဖို့ စာဖတ်သူတို့ကို အကြံပေးတဲ့သူတွေများ ရှိပါသလား။ တကယ်တမ်းက ဗိုက်ထဲမှာအစာမရှိဘဲ ကာယလေ့ကျင့်ခန်းလုပ်တယ်ဆိုတာ လေ့ကျင့်ခန်းနဲ့ အာဟာရကျန်းမာရေးမှာ နာမည်ကြီးတဲ့ခေါင်းစဉ်တစ်ခုလည်း ဖြစ်ပါတယ်။ တချို့က အဆီပိုမြန်မြန်ကျတယ်လို့ ဆိုပေမဲ့ တချို့က အချိန်ကုန်ပြီး လူပင်ပန်းတယ်လို့ ဆိုပါတယ်။ အစာမရှိဘဲ လေ့ကျင့်ခန်းလုပ်တယ်ဆိုတာ အချိန်ကိုက် သီးသန့်ချည်း အစာမစားဘဲ လေ့ကျင့်ခန်းလုပ်တာကို မဆိုလိုပါဘူး။ မနက်စောစော လမ်းထလျှောက်ပြီးမှ မနက်စာစားတာကလည်း အစာမရှိဘဲ လေ့ကျင့်ခန်းလုပ်တာပါပဲ။ ကျန်းမာရေးနဲ့ အာဟာရကျွမ်းကျင်ပညာရှင်တွေက ဒီလို အစာမရှိဘဲ လေ့ကျင့်ခန်းလုပ်ခြင်းရဲ့ ကောင်းကျိုး၊ ဆိုးကျိုးကို ရှင်းပြထားတာ ရှိပါတယ်။</p><br>

(၁) Fasted Cardio လို့ခေါ်တဲ့ အစာမရှိဘဲ လေ့ကျင့်ခန်းလုပ်တာက အဆီကို ပိုလောင်ကျွမ်းစေပါတယ်<br>

အစာမစားခင်မှာ ပြေးစက်ပေါ်တက်ပြေးတာ၊ စက်ဘီးစီးတာက ကိုယ်အလေးချိန်လျှော့ချရေးနဲ့ ကျန်းမာရေး အစီအစဉ်တွေမှာ အတွေ့ရများပါတယ်။ လေ့ကျင့်ခန်းမလုပ်ခင်မှာ စားသောက်ထားတာ မရှိတာကြောင့် ကယ်လိုရီအပိုတွေကို လောင်ကျွမ်းစရာ မလိုတော့ပါဘူး။ အဲဒီအစား ခန္ဓာကိုယ်ထဲမှာ သိမ်းဆည်းထားတဲ့ အဆီပိုတွေကိုသာ လောင်ကျွမ်းစေတယ်လို့ ဆိုပါတယ်။ ညဘက်မှာ ၈ နာရီလောက် အိပ်စက်အပြီးမှာ မနက်ပိုင်းအချိန် အစားမစားသေးဘဲ လေ့ကျင့်ခန်းလုပ်တာက အဆီတွေကို ၂၀ ရာခိုင်နှုန်း ပိုလောင်ကျွမ်းစေတယ်လို့လည်း ကျွမ်းကျင်သူတစ်ဦးက ဆိုပါတယ်။<br><br>

(၂) အစာမကြေပြဿနာတွေ ရှိနေရင် အစာမရှိခင် လေ့ကျင့်ခန်းလုပ်ပါ<br>

လေ့ကျင့်ခန်းမလုပ်ခင် တစ်ခုခုစားထားတာက အစာမကြေတဲ့ပြဿနာ ရှိတဲ့သူတွေအတွက် အခက်တွေ့စေပါလိမ့်မယ်။ အထူးသဖြင့် မနက်ပိုင်းမှာ အဆီနဲ့ အမျှင်ဓာတ် ပါဝင်တာများတဲ့အစားအစာတွေ စားထားမယ်ဆိုရင် ပိုဆိုးနိုင်ပါတယ်။ ဒါကြောင့် လေ့ကျင့်ခန်းမလုပ်ခင် နှစ် နာရီ အလိုမှာ အစားကြိုစားထားတာ ဒါမှမဟုတ် အစာမရှိဘဲ လေ့ကျင့်ခန်းလုပ်တာက အသင့်တော်ဆုံးဖြစ်မှာပါ။</p><br>

(၃) ကိုယ်တိုင်က အစာမရှိသေးခင် လေ့ကျင့်ခန်းလုပ်ရတာ သဘောကျရင် လုပ်ပါ<br>

ဒါကတော့ စဉ်းစားစရာမလိုပါဘူး။ တချို့က အစားမစားခင်မှာ လေ့ကျင့်ခန်းလုပ်ပြီးမှ အစားစားကြပါတယ်။ တချို့ကတော့ စားပြီးမှ အားပြည့်တယ်ဆိုပြီး လုပ်ကြပါတယ်။ ဒါကြောင့် ကိုယ်စိတ်ကြိုက်အတိုင်းပဲ အစာမရှိခင် လေ့ကျင့်ခန်း လုပ်နိုင်ပါတယ်။<br><br>

ဘယ်သူတွေ လေ့ကျင့်ခန်းမလုပ်ခင် အစားစားထားသင့်သလဲ<br>

(၁) ကြွက်သားတက်ဖို့ လေ့ကျင့်ခန်း လုပ်ဆောင်နေသူတွေဟာ အစားစားထားသင့်ပါတယ်<br>

လေ့ကျင့်ခန်း လုပ်ဆောင်တဲ့အခါ စွမ်းအင်ကို လောင်ကျွမ်းရတာဖြစ်ပါတယ်။ အစားမစားထားဘဲ ကြွက်သားတက် လေ့ကျင့်ခန်း လုပ်တယ်ဆိုရင် စွမ်းအင်မြန်မြန်ကုန်ပြီး ခန္ဓာကိုယ်မှာ ရှိပြီးသား ကြွက်သားတွေကို ဖြိုခွဲလိုက်ရပါတယ်။ ဒါကြောင့် ဒီလိုလေ့ကျင့်ခန်းမလုပ်ခင်မှာ လိုအပ်တဲ့ အသားဓာတ်နဲ့ ကယ်လိုရီတွေကို ဖြည့်တင်းထားဖို့ လိုပါတယ်။<br><br>

(၂) အစာအိမ်မှာ အစာနဲ့ စွမ်းအင်ရှိမှ အဆင်ပြေမယ့် လေ့ကျင့်ခန်းမျိုး လုပ်ဆောင်ရမယ်ဆိုရင် အစားစားထားပါ<br>

အကယ်၍ ကိုယ်လုပ်ရမယ့်လေ့ကျင့်ခန်း အမျိုးအစားက စွမ်းအင်များများလိုတယ်ဆိုရင်တော့ အစားကြိုစားထားဖို့ လိုပါလိမ့်မယ်။ ဒီလို စွမ်းအင်နဲ့ အမြန်နှုန်းများများလိုတဲ့ လေ့ကျင့်ခန်းမျိုးအတွက် ဂလူးကို့စ်က စွမ်းအင်ကိုအမြန်ဆုံး ပေးနိုင်တဲ့အတွက် အကောင်းဆုံးအာဟာရဓာတ်လည်း ဖြစ်ပါတယ်။<br><br>

(၃) ကျန်းမာရေးပြဿနာတွေ ရှိနေရင် လေ့ကျင့်ခန်းမလုပ်ခင် အစားစားထားပါ<br>

အစာမရှိဘဲ လေ့ကျင့်ခန်းလုပ်ဖို့ဆို ကျန်းမာရေးကောင်းနေရပါမယ်။ တကယ်လို့ စာဖတ်သူတို့ဆီမှာ သွေးပေါင်ကျလို့ မူးဝေတတ်တဲ့ရောဂါနဲ့ သွေးတွင်းသကြားဓာတ်ကျလို့ မူးဝေတတ်တဲ့ ဝေဒနာတွေ ရှိနေမယ်ဆိုရင်တော့ လေ့ကျင့်ခန်းမလုပ်ခင် အစားစားထားဖို့ လိုပါလိမ့်မယ်။<br><br>

အစာမစားသေးခင် လေ့ကျင့်ခန်းလုပ်သူတွေ ဒါလေးတွေ လိုက်နာပါ<br>

အကယ်၍ Fasted Cardio လုပ်ဖို့ ဆုံးဖြတ်ထားတယ်ဆိုရင် ဒါလေးတွေ လိုက်နာပါ။<br>
<ul>
<li>အစာမရှိဘဲ လေ့ကျင့်ခန်းလုပ်ချိန် မိနစ် ၆၀ ထက် မပိုပါစေနဲ့။</li>
<li>အသင့်အတင့်ကနေ စွမ်းအားနည်းနည်းပဲ လိုအပ်တဲ့ လေ့ကျင့်ခန်းကို လုပ်ဆောင်ပါ။</li>
<li>Fasted Cardio မှာလည်း ရေသောက်တာ ပါဝင်ပါတယ်။ ရေဓာတ်ပြည့်ဝအောင် ရေသောက်ပါ။</li></ul><br>
အဓိကက ကိုယ့်ရဲ့ခန္ဓာကိုယ်ပါ။ ကိုယ့်ခန္ဓာကိုယ်နဲ့ ကိုယ့်စိတ်ကြိုက် လေ့ကျင့်ခန်းလုပ်ဆောင်နိုင်ပါတယ်။ အစာမရှိဘဲ လေ့ကျင့်ခန်းလုပ်ဖို့ အာဟာရနဲ့ကျန်းမာရေး ဆရာဝန်၊ Gym မှာ သင်ကြားပေးတဲ့သူနဲ့ ဆွေးနွေးတိုင်ပင်လို့လည်း ရပါတယ်။<br>

ကျန်းကျန်းမာမာနဲ့ လေ့ကျင့်ခန်းလုပ်ဆောင်နိုင်ကြပါစေ။<br>

ဒေါက်တာသုတ
</body>
</html>