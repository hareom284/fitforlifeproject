<!DOCTYPE html>
<html lang="eng">
<head>
<title></title>
<style>

h1{background-color:gray; }
</style>
<meta charset="utf-8">  
</head>
<body>
<h1>တင်ပဆုံကြောမြက်နေတဲ့အခါ</h1>
<img src="images/imgn10.jpg" width="400" height="350">
<p>တင်ပဆုံကြောမြက်နေတဲ့အခါ<br>

“အကြောညှပ်တယ်၊ အကြောမျက်တယ်’’ ရယ်လို့ အရပ်ထဲ ကြားဖူးကြမှာပါ။ ကြီးကြီးမားမား ထိခိုက်မှု မဟုတ်ဘဲ လှုပ်ရှားမှု တစ်ခုခု အခန့်မသင့် ရာကနေ စဖြစ်တတ်ပါတယ်။</p><br>

တချို့က ဆိုးဆိုးရွားရွားဖြစ်တတ်သလို တချို့က အိမ်တွင်းဆေးကုထုံးတွေ၊ အနားနည်းနည်း ယူလိုက်တာတွေနဲ့ပဲ သက်သာသွားတတ်ကြပါတယ်။ အကြောညှပ် အကြောမြက်တာဟာ ခန္ဓာကိုယ် အနှံ့အပြားမှာ ဖြစ်တတ်ပေမဲ့ ဒီဆောင်းပါးရဲ့ ခေါင်းစဉ်အရ တင်ပဆုံကြောမြက်တာကို အဓိက ပြောပြသွားမှာပါ။ ဒါပေမဲ့ ဘယ်နေရာမှာ အကြောညှပ်ညှပ် အခြေခံသဘောတရားကတော့ အတူတူပါပဲ။<br><br>

အကြောမျက်ခြင်း ရောဂါလက္ခဏာများ<br>

တော်ရုံတန်ရုံ အခြေအနေမျိုးမှာ လှုပ်ရရှားရခက်တာလောက်ပဲ ဖြစ်တတ်ပါတယ်။ ဆိုးဆိုးရွားရွားကတော့ နာကျင်တာ၊ ရောင်ရမ်းတာတွေပါ ဖြစ်လာနိုင်ပါတယ်။ အရမ်းဆိုးရင် ဆရာဝန်နဲ့ ပြပါ။<br><br>

ဘယ်အချိန်ဆရာဝန်နဲ့ ပြရမလဲ<br>

ပုံမှန်ကတော့ သူ့ဘာသူ ပြန်ကောင်းသွားတတ်ပါတယ်။ ဒါပေမဲ့ မပျောက်ဘဲ အချိန်အကြာကြီး ဆက်ဖြစ်နေရင် တခြားရောဂါ ရှိ၊ မရှိ စစ်ဆေးသင့်ပါတယ်။<br><br>

သင့်အနေနဲ့ အကြောမြက်တာ အပြင် ဖျားတာ၊ မခံနိုင်အောင်နာကျင်တာ၊ ဆီးမည်းမည်း သွားတာ၊ ရောင်ရမ်းတာတွေဖြစ်လာရင် ဆရာဝန်နဲ့ အမြန်ပြပါ။<br><br>

ဆေးမြီးတို ကုသနည်းများ<br>

ပုံမှန်အားဖြင့် အလွယ်တကူ ဝယ်လို့ရတဲ့ အကိုင်အခဲ ပျောက်ဆေးတွေနဲ့တင် အကြောမြက်တာ သက်သာနိုင်ပါတယ်။ လိုအပ်ရင် ဆရာဝန်နဲ့ပြပြီး ပိုပြင်းတဲ့ဆေး သောက်ရနိုင်ပါတယ်။<br><br>

နောက်ထပ် သက်သာအောင် လုပ်လို့ရတဲ့နည်းလမ်းတွေကတော့<br>
<ul>
<li>ကောင်းကောင်း အနားယူတာ</li>

<li>ရေနွေးအိတ် ဒါမှမဟုတ် ရေခဲကပ်တာ ဒါမှမဟုတ် အပူအအေးကို တစ်လှည့်စီသုံးပေးတာ</li>

<li>အကြောဆန့် အကြောလျော့ လေ့ကျင့်ခန်းလုပ်ပေးတာ</li>

<li>ရေနွေးနဲ့ ရေချိုးပေးတာ</li>

</li>အကြောမြက်တဲ့နေရာကို အသာအယာနိုပ်နယ်ပေးတာ စတာတွေ ဖြစ်ပါတယ်။</li></ul><br>

ဘယ်လို ကာကွယ်ကြမလဲ<br>

ဖြစ်ခဲ့ရင် ဘာလုပ်မယ်ဆိုတာ သိသင့်သလို မဖြစ်အောင် ဘယ်လိုကာကွယ်မလဲဆိုတာပါ သိသင့်ပါတယ်။<br><br>

အကြောမြက်တာ ကာကွယ်နိုင်ဖို့ <br>
<ul>
<li>လေ့ကျင့်ခန်း မှန်မှန်လုပ်ပါ။</li>

<li>လေ့ကျင့် မလုပ်ခင်နဲ့ လုပ်ပြီးတိုင်းမှာ သွေးပူ၊ သွေးအေး လေ့ကျင့်ခန်း လုပ်ပေးပါ။</li>

<li>ကြွက်သားတွေကို ဆွဲဆန့်တဲ့ အကြောလျော့ လေ့ကျင့်ခန်း ပုံမှန်လုပ်ပေးပါ။</li>

<li>လေ့ကျင့်ခန်းလုပ်ချိန်မှာ ကိုယ်နဲ့ သင့်တော်တဲ့ ဖိနပ် စီးပါ။</li>

<li>ရာသီဥတု အေးတဲ့အချိန်မှာ နွေးနွေးထွေးထွေး ဝတ်ဆင်ပါ။</li>

<li>လမ်းလျောက်တာ နေတာထိုင်တာ ပုံစံမှန်အောင်နေပါ။</li>

<li>အိမ်နဲ့ အလုပ်မှာ ရှိတဲ့ ပရိဘောဂပစ္စည်းတွေက သက်တောင့်သက်သာ ဖြစ်ပါစေ။</li>

<li>မလှုပ်မရှားဘဲ အချိန်အကြာကြီး ငြိမ်နေခြင်းကို ရှောင်ကြဉ်ပါ။</li></ul><br>

ဘာတွေ စားရမလဲ<br>

အဓိကကတော့ ရေဓာတ်ပြည့်ဝအောင်နဲ့ အစာအာဟာရ ပြည့်ဝအောင် စားသောက်ပါ။ ရေဓာတ်အတွက် ရိုးရိုးရေနဲ့ ရေနွေးကြမ်း၊ ရေဓာတ်ပြည့်ဝတဲ့ အသီးအနှံတွေ စားပြီး ဖြည့်နိုင်ပါတယ်။ လေ့လာမှုအရ ရေဓာတ် ခမ်းခြောက်တာနဲ့ အကြောမျက်တာက ဆက်နွယ်မှုရှိတယ်လို့  တွေ့ရပါတယ်။ ဒါကြောင့် ရေဓာတ်ပြည့်ဝနေဖို့ အရေးကြီးပါတယ်။<br>

အကြောမျက်က်တာ ကင်းဝေးပြီး သက်ရှည်ကျန်းမာကြပါစေ။<br>

ဘာသာပြန်ရေးသားသူ- ဒေါက်တာ ကောင်းစံလင်း
</body>
</html>