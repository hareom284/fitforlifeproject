<!DOCTYPE html>
<html lang="eng">
<head>
<title>အဆီကျပြီး ကြွက်သားတက်စေ</title>
<style>

h1{background-color:gray; }
</style>
<meta charset="utf-8">  
</head>
<body>
<h1>အဆီကျပြီး ကြွက်သားတက်စေဖို့</h1>
<img src="images/imgn8.jpg" width="400" height="350">
<p>အဆီကျပြီး ကြွက်သားတက်စေဖို့<br>

လူမှုကွန်ယက်တွေ ခေတ်စားလာတဲ့ ဒီခေတ်မှာ လူအများစုက ကိုယ်ခန္ဓာလှပပြီး အဆီကျစေဖို့ ကြိုးစားကြပါတယ်။ ဒီဆောင်းပါးမှာတော့ လူတွေ စိတ်ဝင်တစားရှိကြတဲ့ အဆီကျပြီး လှပဖို့အတွက် ဆေးပညာရပ်ဆိုင်ရာ အမြင်ဘက်ကနေ ဆွေးနွေးတင်ပြပေးသွားမှာ ဖြစ်ပါတယ်။</p><br>

ဘာတွေ သိထားရမလဲ<br>

အရင်ဆုံး ခန္ဓာကိုယ်တည်ဆောက်မှုကနေ စပြီးရှင်းပြရမှာပါ။ ခန္ဓာကိုယ်မှာ အဆီထုနဲ့ အဆီမဟုတ်တဲ့အပိုင်း ( ကြွက်သား၊ အရိုးနဲ့ ရေဓာတ်တွေ) ပါဝင်တဲ့ အပိုင်းဆိုပြီး နှစ်ပိုင်း ရှိပါတယ်။ အဆီထုနဲ့ အဆီမဟုတ်တဲ့အပိုင်းကို အချိုးချခြင်းရလဒ်က ကိုယ်အလေးချိန်ထက်ပိုပြီး ကျန်းမာရေးအတွက် ပိုအရေးပါပါတယ်။ နေ့စဉ်လူမှုဘဝရဲ့ နေထိုင်မှုတွေက ဒီအချိုးအစားကို သက်ရောက်မှု ရှိပါတယ်။<br><br>

ကိုယ်တွင်းအဆီများခြင်းက ဆီးချို၊ သွေးတိုးနဲ့ နှလုံးရောဂါတွေနဲ့ တိုက်ရိုက်သက်ဆိုင်မှု ရှိပါတယ်။ ဒါကြောင့် ကျန်းမာစေအောင် လေ့ကျင့်ခန်းတွေ ပြုလုပ်တတ်ပါတယ်။  ပုံမှန်အဆီကျစေတဲ့ လေ့ကျင့်ခန်းတွေ လုပ်ခြင်းက အဆီကျစေတဲ့အပြင် အဆီမဟုတ်တဲ့ ကြွက်သားထုတွေပါ ကျဆင်းစေပါတယ်။ ဒါကြောင့် ခန္ဓာကိုယ်ဖွဲ့စည်းမှု မှန်ကန်စေဖို့အတွက် သင့်ကြွက်သားတွေကိုပါ ထိန်းသိမ်းဖို့ လိုအပ်ပါတယ်။<br><br>

အစာနဲ့ ကျန်းမာရေးလေ့ကျင့်ခန်းတွေကို နည်းနည်းပြောင်းလဲလိုက်ရင် အဆီကျစေတဲ့အပြင် ကြွက်သားထုတွေပါ တက်စေပါတယ်။ ဒီအတွက် လူသုံးများတဲ့နည်းလမ်းတစ်ခုကတော့ ကြွက်သားတွေအတွက် အာဟာဖြစ်တဲ့ ပရိုတင်းဓါတ်စာတွေ စားခြင်း ဖြစ်ပါတယ်။ အဆီကျအောင် အရင်ဆုံးကြိုးစားနေတဲ့ အဝလွန်ခန္ဓာကိုယ်ပိုင်ရှင်တွေကတော့ ပရိုတင်းဓာတ်ကို သိပ်မလိုအပ်သေးပါဘူး။ ဒါကြောင့် သင်ရောက်ချင်တဲ့ ခန္ဓာကိုယ်ရည်မှန်းချက်အလိုက် အစာအဟာရနဲ့ လေ့ကျင့်ခန်းကို အပြောင်းအလဲ လုပ်ပြီး ဖြည့်စွက်သင့်ပါတယ်။<br><br>

အဆီကျစေဖို့အတွက်<br>

ကိုယ်ခန္ဓာ ကျန်းမာစေဖို့နဲ့ ရောဂါဘယတွေက ကာကွယ်ဖို့အတွက် အဆီချကြပါတယ်။ အဆီတက်စေတဲ့ ကယ်လိုရီဓာတ်ကို ခန္ဓာကိုယ်အတွက် လိုအပ်သလောက်သာ စားသုံးသင့်ပါတယ်။ ခန္ဓာကိုယ်အတွက် ကယ်လိုရီဓာတ် နည်းလွန်းရင်လည်း မကောင်းသလို များရင်လည်း အဆီများတတ်ပါတယ်။ ဒါကြောင့် ကယ်လိုရီဓာတ်ကို  တဖြည်းဖြည်းစီ လျှော့ချသင့်ပါတယ်။<br><br>

တခြားသော အဆီကျစေတဲ့ နည်းလမ်းတွေကတော့-<br>
<ul>
<li>အဆီများစွာ ပါဝင်တဲ့ အသင့်စား၊ အမြန်စား အစားအစာများကို ရှောင်ကြဉ်ခြင်း</li>
<li>ကာဘွန်ဟိုက်ဒရိတ်ဓါတ်တွေ ပါဝင်တဲ့ အစားအစာတွေ ( ဥပမာ အချိုကဲတဲ့အစားအစာတွေ ) ကို လျှော့ပြီး ပရိုတင်းများတဲ့ အာဟာရတွေ ပိုစားခြင်း</li>
<li>အမျှင်ဓာတ်များတဲ့ သစ်သီးဝလံနဲ့ ဟင်းသီးဟင်းရွက်များ ပိုမိုစားသုံးခြင်း</li>
<li>လေ့ကျင့်ခန်းများကို အချိန်မှန်မှန် လုပ်ခြင်းတွေ လိုအပ်ပါတယ်။</li></ul><br>
ကြွက်သားတက်စေဖို့အတွက်<br>

အဆီကျတာက ကျန်းမာရေးအတွက် ကောင်းသလို ကြွက်သားတက်စေခြင်းကလည်း သင့်ကိုယ်ခန္ဓာ လှပစေဖို့အတွက် အရေးပါပါတယ်။ အစားအသောက်ပုံစံကိုပဲ ဦးစားပေးပြီး လေ့ကျင့်ခန်း မလုပ်ခြင်းကလည်း ကြွက်သားတွေကျစေပါတယ်။ ဒါကြောင့် လေ့ကျင့်ခန်းနဲ့ အာဟာရကို မျှတအောင် လုပ်သင့်ပါတယ်။<br><br>

ပရိုတင်းဓာတ်ကတော့ ကြွက်သားတက်ဖို့အတွက် အင်မတန်မှ အရေးကြီးတဲ့ အာဟာရ ဖြစ်ပါတယ်။  သုတေသနပြုချက်တွေအရ ပရိုတင်းဓာတ်တွေက ကြွက်သားတည်ဆောက်မှုတွေအတွက် အရေးကြီးတဲ့ အပိုင်းမှာ ပါပါတယ်။ အခုခေတ်မှာ ပရိုတင်းဓာတ်စာတွေ အလွယ်တကူ ရရှိလာသလို ကြက်ဥ၊ နွားနို့နဲ့ နို့ထွက်ပစ္စည်းတွေမှာလည်း ပရိုတင်းဓာတ်တွေ များစွာပါဝင်တဲ့အတွက် သင့်တော်သလို အာဟာရဖြည့်နိုင်ကြပါတယ်။<br><br>

ပရိုတင်းဓာတ် ဖြည့်တင်းတာနဲ့အတူ ကြွက်သားတက်အောင် လေ့ကျင့်ခန်းတွေကလည်း အရေးကြီးပါတယ်။ အထူးသဖြင့် အလေးမခြင်းဟာ ကြွက်သားတက်ဖို့အတွက် အရေးပါပါတယ်။ ဒါကိုတော့ သင့်လေ့ကျင့်ခန်းဆရာနဲ့ တိုင်ပင်ပြီးတော့ ဘယ်လေ့ကျင့်ခန်းက သင်လိုချင်တဲ့ ခန္ဓာကိုယ် အချိုးအစားအတွက် ပိုသင့်တော်လဲဆိုတာကို ဆွေးနွေးရမှာပါ။<br><br>

ဒါတွေကတော့ ကျန်းမာပြီး ကိုယ်ခန္ဓာလှစေချင်သူများအတွက် ဘယ်လိုလေ့ကျင့်ခန်း၊ ဘယ်အစာတွေက သင့်တင့်လဲ ဆိုတာကို ကျန်းမာရေးဆိုင်ရာ အမြင်ဘက်က ဆွေးနွေးပေးထားတာ ဖြစ်ပါတယ်။ အားလုံးကို ကျေးဇူးတင်ပါတယ်။<br><br>

ဒေါက်တာအောင်ကျော်မြင့်
</body>
</html>
