<!DOCTYPE html>
<html lang="eng">
<head><link rel="icon" href="Project201/logo.png">
<title>အချင်းရှေ့ရောက်နေရင် ဘာဖြစ်နိုင်သလဲ</title>
<meta charset="utf-8"><style>
	  *{background-color:black; color:white;}
h1{background-color:brown; }
</style>
</head>
<body>
<h1>အချင်းရှေ့ရောက်နေရင် ဘာဖြစ်နိုင်သလဲ</h1>
<img src="images/kw6.jpg" width="400" height="350">
<pre>
  
    အချင်းရှေ့ရောက်နေရင် အချင်းက သားအိမ်ခေါင်းအပေါက်ကို ကွယ်ထားနိုင်ပါတယ်။ အချင်းရှေ့ရောက်ခြင်း အမျိုးအစား 3 မျိုး ရှိပါတယ်။ ဒါတွေကတော့ -
1.    အပြည့်အဝ အချင်းရှေ့ရောက်ခြင်း - သားအိမ်အတွင်းပိုင်းအဝဟာ အချင်းဖြင့် လုံးဝပိတ်နေတာ ဖြစ်ပါတယ်။
2.     တစ်စိတ်တစ်ဒေသ အချင်းရှေ့ရောက်ခြင်း - သားအိမ်အတွင်းပိုင်းအဝဟာ အချင်းဖြင့် တစ်စိတ်တစ်ပိုင်းမျှသာ ပိတ်နေတာဖြစ်ပါတယ်။
3.     အနားသတ် အချင်းရှေ့ရောက်ခြင်း - အချင်းဟာ သားအိမ်အတွင်းပိုင်းအဝရဲ့ အနားသတ်ပိုင်းနားသို့ ရောက်နေခြင်း ဖြစ်ပါတယ်။

>>    အချင်းရှေ့ရောက်တာဟာ အောက်ပါမိခင်တွေမှာ အဖြစ်များပါတယ်။
●       အရင်က ကလေး ၄ ယောက်နှင့်အထက် မွေးဖူးခြင်း
●       အရင်ကိုယ်ဝန်တုန်းကလည်း အချင်းရှေ့ရောက်တာ၊ ခွဲမွေးတာ၊ သားအိမ်ခွဲစိတ်တာမျိုးရှိခြင်း
●       အမြွှာကိုယ်ဝန်လွယ်ထားခြင်း
●       မိခင်အသက် ၃၅ နှစ်နှင့်အထက်ဖြစ်ခြင်း
●       သားအိမ်အသားလုံးရှိခြင်း
●       ဆေးလိပ်သောက်သူမိခင်ဖြစ်ခြင်း
         အချင်းရှေ့ရောက်နေရင် ကိုယ်ဝန်ဆောင်ကာလ ပထမ 3 လပတ်နှင့် ဒုတိယ 3 လပတ်များတွင် ရံဖန်ရံခါ သွေးဆင်းခြင်းများကို ကြုံတွေ့ရနိုင်ပါတယ်။ သွေးအရောင်ကတော့ အနီရောင်တောက်တောက်ဖြစ်ပြီး ချက်ချင်းဆိုသလို ပြန်ကောင်းသွားတတ်ပါတယ်။ ဒါပေမဲ့ ရက်အနည်းငယ်အကြာမှာတော့ တစ်ဖန် ပြန်ပြီးသွေးဆင်းနိုင်ပါတယ်။ ကိုယ်ဝန်ဆောင်ကာလ တတိယသုံးလပတ် ရောက်တဲ့အချိန်မှာတော့ ရုတ်တရက် သွေးအများကြီး ဆင်းလာနိုင်ပါတယ်။


      တခြား ဖြစ်နိုင်ခြေရှိတဲ့ နောက်ဆက်တွဲဆိုးကျိုးတွေကတော့ -
●    သွေးထောက်ပံ့မှု မလုံလောက်တာကြောင့် သန္ဓေသားကြီးထွားနှုန်း နှေးကွေးခြင်း
●    သန္ဓေသားလောင်း၌ သွေးအားနည်းခြင်း
●    အောက်စီဂျင်ရောက်တာ နည်းတာကြောင့် အသက်ရှူမဝခြင်း
●    သွေးထွက်လွန်ပါက မိခင်တွင် အသက်အန္တရာယ်စိုးရိမ်ရခြင်း
●    သွေးခဲဖြစ်ပေါ်ခြင်းနှင့် ရောဂါပိုးဝင်ခြင်း
●    သွေးသွင်းရန် လိုအပ်ခြင်း တို့ဖြစ်ပါတယ်။
      အပြည့်အဝ အချင်းရှေ့ရောက်တဲ့ အနေအထားမှာဆိုရင်တော့ ဗိုက်ခွဲမွေးဖို့ လိုအပ်ပါလိမ့်မယ်။
 <pre>

</body>
</html>