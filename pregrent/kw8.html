<!DOCTYPE html>
<html lang="eng">
<head><link rel="icon" href="Project201/logo.png">
<title>မဗိုက်တို့ သိသင့်တဲ့ဝက်သက်</title>
<meta charset="utf-8"><style>
h1{background-color:brown; }
</style>
</head>
<body>
<h1>မဗိုက်တို့ သိသင့်တဲ့ဝက်သက်</h1>
<img src="images/kw8.jpg" width="400" height="350">
<pre>
 
     ဝက်သက်ဆိုတာကတော့ Paramyxovirus ဗိုင်းရပ်စ်တစ်မျိုးကြောင့်ဖြစ်တဲ့ ကူးစက်မှုများတဲ့ ရောဂါဖြစ်ပြီးတော့ ဖျားမယ်၊ ပါးစပ်ထဲမှာ အဖြူရောင်အစက်တွေ ထွက်မယ်၊ နှာရည်ယို၊ ချောင်းဆိုး၊ မျက်လုံးတွေနီပြီးတော့ အရေပြားပေါ်မှာ အကွက်တွေ ထတတ်ပါတယ်။
    တကယ်တော့ ဝက်သက်ဆိုတာက ကလေးဘဝကတည်းက ထိုးရတဲ့ ကာကွယ်ဆေးတွေမှာ ပါတဲ့အတွက် ပြောရမယ်ဆိုရင် ရှားသွားပြီဆိုပေမယ့်လည်း ဖြစ်တဲ့သူတွေကလည်း ရှိနေတုန်းပါ။

>>    ဘယ်သူတွေမှာ အဖြစ်များဆုံးလဲ?
         လူအများစုမှာတော့ ကလေးဘဝကတည်းက ဝက်သက်ကာကွယ်ဆေးက ထိုးခဲ့ပြီးသားပါ။ ကာကွယ်ဆေး မထိုးခဲ့ရဘူးဆိုရင်တောင်မှ အများစုက ခုခံအားရှိတဲ့အတွက်ကြောင့် ဖြစ်နိုင်ချေနည်းပါတယ်။ ဒါပေမဲ့လည်း ဝက်သက်က ကူးစက်မှုနှုန်း အရမ်းမြင့်တော့ ခုခံအားမရှိတဲ့သူမှာ ဝက်သက်ပေါက်သူနဲ့ ထိတွေ့မှုရှိရင် ဝက်သက်ဖြစ်ဖို့ များပါတယ်။ ကိုယ်ဝန်ဆောင်တွေမှာ ကာကွယ်ဆေး မထိုးရသေးဘူးဆိုရင်လည်း  ကိုယ်ဝန်ဆောင်ချိန်မှာ အန္တရာယ်ရှိနိုင်တဲ့အတွက် ဝက်သက်ကာကွယ်ဆေးထိုးလို့ မရပါဘူး။

>>    ရောဂါလက္ခဏာများ
         ဝက်သက်ကတော့ ကိုယ်ပူ၊ နှာရည်ယို၊ ချောင်းဆိုး၊ မျက်လုံးတွေနီတာနဲ့စဖြစ်ပြီးတော့ ၃-၅ ရက်လောက် ကြာတဲ့အခါမှာ အနီရောင်အစက်လေးတွေက ခေါင်းကနေ စဖြစ်ပြီးတော့ အောက်ပိုင်းတွေကိုပါ ပျံ့နှံ့လာပါတယ်။ လက္ခဏာစပြပြီးတော့ ၂-၃ ရက်လောက် ကြာတဲ့အခါမှာဆိုရင် ပါးစပ်ထဲမှာလည်း အဖြူစက်တွေ ပေါ်တတ်ပါတယ်။ အရေပြားပေါ်က အကွက်တွေနဲ့ ရောဂါလက္ခဏာတွေက ၁-၂ ပတ်လောက်ကြာရင် ပြန်ပျောက်သွားပါတယ်။


>>    ကိုယ်ဝန်ဆောင်တွေမှာဖြစ်ရင် စိုးရိမ်ရလား?
         ကိုယ်ဝန်ဆောင်ချိန်မှာ ဝက်သက်ဖြစ်ရင် ကလေးပျက်ကျနိုင်ချေ၊ လမစေ့ဘဲ ကလေးမွေးနိုင်ချေ၊ ပေါင်မပြည့်တဲ့ကလေး မွေးနိုင်ချေတွေ များပါတယ်။ ဒါပေမဲ့ ကလေးမှာ မွေးရာပါချို့ယွင်းမှုတွေ မဖြစ်နိုင်ပါဘူး။

>>    ဘာလုပ်လို့ရလဲ?
         ကိုယ့်မှာ ဝက်သက်ပေါက်ဖူးလား၊ ကာကွယ်ဆေး ထိုးဖူးလားဆိုတာကို သေချာမသိရင်တော့ သွေးစစ်ကြည့်ပါ (ကိုယ်ဝန်မဆောင်ခင် စစ်ထားရင် ပိုကောင်းပါတယ်။) ကိုယ်ဝန်မဆောင်ခင် အနည်းဆုံး တစ်လအလိုမှာ ကာကွယ်ဆေး ထိုးထားသင့်ပါတယ်။ ကိုယ့်မှာ ခုခံအားမရှိဘဲနဲ့ ကိုယ်ဝန်ဆောင်ချိန်မှာ ဝက်သက်ရောဂါပိုးနဲ့ ထိတွေ့မှုရှိတယ်ဆိုရင် ဝက်သက်မဖြစ်အောင် ကာကွယ်ဖို့ immune globulin တော့ ထိုးလို့ရပါတယ်။


   </pre>

</body>
</html>