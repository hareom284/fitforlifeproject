<!DOCTYPE html>
<html lang="eng">
<head><link rel="icon" href="Project201/logo.png">
<title>ကိုယ်ဝန်ဆောင်နှင့် လိပ်ခေါင်း</title>
<meta charset="utf-8"><style>
h1{background-color:brown; }
</style>
</head>
<body>
<h1>ကိုယ်ဝန်ဆောင်နှင့် လိပ်ခေါင်း</h1>
<img src="images/kw1.jpg" width="400" height="350">
<pre>


ကိုယ်၀န်ဆောင်နှင့်ကျန်းမာရေး
    "ကိုယ်ဝန်နဲ့ ဆို ... ဟိုဟာ မစားနဲ့ ... ဒီဟာ ရှောင် ... ဟင်းခါးလေးနဲ့ ထမင်းဖြူစားပြီး ချွေးထုတ် "

    အစားအစာနဲ့ ပတ်သက်တဲ့ အယူအဆဟောင်းတွေကို စွန့်ပစ်လိုက်ပါတော့။ ကိုယ်ဝန်သည်တွေဟာ မိမိကိုယ်ကို ဗိုက်ကြီးမှန်း စသိချိန်ကစလို့ အလိုလို တွန့်ဆုတ် ရှောင်ကြဉ်ပြီးသား ဖြစ်နေတတ်ကြသလို ပတ်ဝန်းကျင်မိသားစုကပါ အဲဒီအခြေအနေကို ပိုဆိုးလာအောင် လုပ်နေလျက်သား ဖြစ်နေပါတယ်။ ရှောင်သမျှထဲမှာ အစားရှောင်တာက လွန်လွန်ကဲကဲ ဖြစ်သွားတတ်ပါတယ်။
    စိတ်ဖိအားကြောင့် ရေသောက် နည်းလာ၊ သစ်သီးစား နည်းလာ၊ အစားတွေ ရှောင်မိပြီး ဝမ်းချုပ်လာကြပါတယ်။
    ဝမ်းချုပ်တဲ့ ကိုယ်ဝန်သည်လေးတွေမှာ ဖြစ်တတ်တာကတော့ လိပ်ခေါင်းပါပဲ။
●    စအိုကနေ သွေးကျမယ်
●    ဝမ်းသွားတဲ့အခါ နာကျင်မယ်
●    စအိုကနေ အလုံးလေး ထွက်လာမယ်
●    အားပြတ်မယ်၊ စိတ်ဓာတ်ကျမယ်
    ဝမ်းသွားတိုင်း နာတော့ ပိုအောင့်ထားပြီး ပိုချုပ်ကုန်တာပေါ့ မေမေအလျောင်းအလျာလေးတွေရေ ...


    အပေါ်က ဖော်ပြပါလက္ခဏာလေးတွေရှိတဲ့အခါ စိတ်ညစ်မသွားပါနဲ့။ ဖြေရှင်းနည်းတွေတသီကြီး ရှိပါတယ်နော်။
●    ပထမဆုံးအနေနဲ့ ဝမ်းချုပ်လို့ လိပ်ခေါင်းထွက်တာ ပုံမှန်မို့ စိတ်ကိုလျှော့ချပြီး ဖိစီးမှု မများစေချင်တာပါ။ စိတ်ဖိစီးတဲ့ ကိုယ်ဝန်ဆောင်တွေဟာ ကလေးကြီးထွားနှုန်း နှေးတတ်ပါတယ်။
●    ဆားရည် ထိုင်ကြည့်ပါ။ ဇလုံထဲကို ဆားနှစ်ဇွန်းထည့် ရေအေးလေးထည့်ပြီး တင်ပါးမြုပ်အောင် ထိုင်ပါ။ သို့မဟုတ် စားဆော်ဒါကို ရေနဲ့ဖျော်ပြီး ထိုင်ပါ။ တစ်ခါထိုင်တဲ့အခါ ဆယ်မိနစ်နဲ့ တစ်ရက်ကို နှစ်ကြိမ်မှ သုံးကြိမ် ပြုလုပ်ပေးနိုင်ပါတယ်။
●    ကိုယ်စားနေတဲ့ အစာအုပ်စုကို သတိထားကြည့်ပါ။ အသီးအရွက် လတ်လတ်ဆတ်ဆတ်အပြင် အမျှင်ပါတဲ့ လိမ္မော်သီး၊ သဘောၤသီး၊ ဒူးရင်း၊ ဖရဲ စတာတွေကို နေ့စဉ်စားဖြစ်ဖို့ မိမိကိုယ်ကို သတိပေးပါ။
●    ရေများများ သောက်ပါ။ ကိုယ်ဝန်ဆောင်တွေဟာ ရေဓာတ် ခန်းခြောက်နေတတ်ပါသတဲ့၊ ရေဓာတ် ပြည့်ဝနေတော့ သန္ဓေသားလေး ပိုကျန်းမာသလို ကိုယ်လည်း အသားအရေ ပိုစိုပြေလာပြီး ဝမ်းမချုပ်တော့ဘူးပေါ့။
●    အထိုင်မများပါနဲ့၊ မကြာခဏ ထိုင်နေတာဟာ ကိုယ်ဝန်အလေးကို ချီပေးထားတဲ့ တင်ပါးဆုံနဲ့ခါးကို ထိခိုက်စေတဲ့အပြင် ကြွက်သား တင်းတာ၊ ကိုက်တာ၊ နာကျင်တာတွေဖြစ်ဖို့ လမ်းစပါပဲ။ ကြာကြာမထိုင်ဘဲ မကြာခဏ ထလမ်းလျှောက်ပေးပါ။ အနေအထားကို အလျဉ်းသင့်သလိုပြင်ပါ။ အညောင်း မမိပါစေနဲ့။
●    သားဖွားဆရာမဆရာဝန်ကို ပြသဆွေးနွေးပါ။ လိုအပ်သမျှ ဝမ်းပျော့ဆေး ပေးပါလိမ့်မယ်။ ဆရာဝန် ညွန်ကြားချက်ကို ယူပါ။ လိပ်ခေါင်းကို လိမ်းတဲ့ဆေး ရှိပါတယ်။ အဲဒီလိမ်းဆေးလေးကလည်း သွေးကြောတွေကို ရှုံသွားစေပြီး လိပ်ခေါင်းကြောင့်ဖြစ်တဲ့  အနာသက်သာစေပါတယ်။
    ဒီလိုနည်းလမ်းလေးတွေကို လိုက်နာဆောင်ရွက်ပြီး ကိုယ်ဝန်ဆောင်လေးတွေ ဖြစ်လေ့ဖြစ်ထရှိတဲ့  လိပ်ခေါင်းပြဿနာကို အဆင်ပြေပြေ ကျော်လွှားနိုင်ပါစေနော်။

</pre>

</body>
</html>