<!DOCTYPE html>
<html lang="eng">
<head><link rel="icon" href="Project201/logo.png">
<title>မွေးလာတဲ့ကလေးလေးမှာ မွေးရာပါချို့ယွင်းချက်တွေ ပါမလာဖို့</title>
<meta charset="utf-8"><style>
	  *{background-color:black; color:white;}
h1{background-color:brown; }
</style>
</head>
<body>
<h1>မွေးလာတဲ့ကလေးလေးမှာ မွေးရာပါချို့ယွင်းချက်တွေ ပါမလာဖို့</h1>
<img src="images/kw5.jpg" width="400" height="350">
<pre>
    ကိုယ်မွေးလာတဲ့ကလေး ဘယ်လိုပဲဖြစ်နေနေ ချစ်ရတာပဲဆိုပေမယ့်လည်း ဖြစ်နိုင်ရင် မွေးရာပါချို့ယွင်းချက်တွေ ပါမလာအောင် မေမေတိုင်း ကိုယ်တတ်နိုင်တဲ့ဘက်က ကာကွယ်ဖို့ လိုပါတယ်။
      ၄ မိနစ်ခွဲခြားတစ်ခါလောက်မှာ မွေးရာပါချို့ယွင်းချက်ပါတဲ့ ကလေးတစ်ယောက်စီ မွေးပါသတဲ့။ ရောဂါကာကွယ်ရေးဌာနချုပ် အဆိုအရဆိုရင် ကလေး ၃၃ ယောက်တိုင်းမှာ ၁ ယောက်နှုန်းပါ။
      စိတ်မကောင်းစရာကောင်းတာက ၇၀% သော မွေးရာပါချို့ယွင်းချက်ရဲ့ အကြောင်းရင်းကို မသိရပါဘူး။ မွေးရာပါချို့ယွင်းချက်တွေရဲ့ အဓိကအကြောင်းရင်းကိုတော့မသိပေမယ့် ဖြစ်စေနိုင်တဲ့ အကြောင်းချက်ကလေးတွေတော့ ရှိနေပါတယ်။ မွေးရာပါချို့ယွင်းချက်အများစုဟာ ကိုယ်ဝန်အစောပိုင်းကာလမှာ ဖြစ်လေ့ရှိပါတယ်။ ကိုယ်ဝန်ရှိမှန်းတောင် မသိသေးခင်အချိန်ပေါ့။ ကိုယ်ဝန်ဆောင်နေစဉ် အရက်သောက်တာ၊ ဆေးလိပ်သောက်တာ၊ ဖောလစ်အက်ဆစ် အသောက်နည်းတာ၊ ဆီးချိုမေမေတွေမှာ အချိုဓာတ်အထိန်းနည်းတာ၊ ပိုးဝင်တာ စတဲ့ အချက်တွေအားလုံးက မွေးရာပါချို့ယွင်းချက်တွေ ဖြစ်စေနိုင်ပါတယ်။
      ဆေးလိပ်သောက်တဲ့မေမေတွေမှာ လမပြည့်ဘဲကလေးမွေးတာ၊ ပေါင်မပြည့်တာတွေ ဖြစ်တတ်ပါတယ်။ နှုတ်ခမ်းကွဲ၊ အာခေါင်ကွဲလေးတွေလည်း မွေးလာနိုင်ပါတယ်။ ဒါကြောင့် ဆေးလိပ်ဖြတ်ဖို့ လက်မနှေးသင့်ပါဘူးနော်။
      ကိုယ်ဝန်ဆောင်တစ်ယောက် အရက်သောက်မယ်ဆိုရင်လည်း အချင်းကနေတစ်ဆင့် ကလေးဆီကိုပါ ရောက်သွားနိုင်ပါတယ်။ ကိုယ်ဝန်ပျက်ကျတာ၊ ကလေးအသေလေး မွေးတာတွေ ဖြစ်လာနိုင်ပါတယ်။ ဒါ့အပြင် မွေးရာပါအရက်နာရောဂါစုနဲ့ မွေးဖွားလာပြီး ကြီးထွားမှုပုံမမှန်တာ၊ မျက်နှာသွင်ပြင်ပုံမမှန်တာ၊ ဦးနှောက်ဖွံ့ဖြိုးမှု ယိုယွင်းတာ၊ အသိဉာဏ်ပညာ ချို့တဲ့တာတွေ ဖြစ်လာတတ်ပါတယ်။
      ဆီးချိုရောဂါဆိုတာဟာလည်း ကိုယ်ဝန်ဆောင်မေမေ အတော်များများမှာ တွေ့လာရပါပြီ။ ဆီးချိုအမျိုးအစား ၁ ဒါမှမဟုတ် ၂ ရှိတဲ့မေမေတွေမှာ သွေးအချိုဓာတ်ကိုသာ ကောင်းကောင်းမထိန်းနိုင်ရင် မွေးရာပါချို့ယွင်းမှုတွေ၊ ကလေးအသေလေး မွေးတာ၊ လမစေ့ဘဲမွေးတာတွေ ဖြစ်လာတတ်ပါတယ်။
      မွေးရာပါ ချို့ယွင်းမှုတိုင်းကိုတော့ မကာကွယ်နိုင်ပေမယ့် တတ်နိုင်သမျှ ကျန်းကျန်းမာမာ သန်သန်စွမ်းစွမ်းမွေးလာဖို့ မိခင်တိုင်းမှာ တာဝန်ရှိပါတယ်နော်။ ဒီလိုကျန်းမာတဲ့ကလေးလေးတွေ မွေးလာဖို့ ကိုယ်ဝန်မဆောင်မီကတည်းက ကြိုတင်ပြင်ဆင်ဖို့ လိုပါတယ်။


      ကလေးလေးရဲ့ အဓိကအရေးပါတဲ့ အင်္ဂါအစိတ်အပိုင်းတွေဟာ ကိုယ်ဝန်အစောဆုံးပထမ ၄ ပတ်ကနေ ၈ ပတ်အတွင်းမှာ ဖွံ့ဖြိုးလာပါတယ်။ ဒါကြောင့်လည်း ဒီအချိန်အတောအတွင်းမှာ မွေးရာပါချို့ယွင်းချက် အများစု ဖြစ်တတ်ကြပါတယ်။ ဒါကို ကာကွယ်ချင်တဲ့ မေမေတို့အတွက် အရေးကြီးတဲ့ အလုပ် ၅ မျိုးကတော့ -

၁။    နေ့တိုင်းနေ့တိုင်း ဖောလစ်အက်စစ် ၄၀၀ မိုင်ခရိုဂရမ် သောက်ပေးပါ။
      ဖောလစ်အက်စစ်ဆိုတာ ကလေးဦးနှောက်နဲ့ အာရုံကြော ချို့ယွင်းချက် အတော်များများကို ကာကွယ်ပေးနိုင်တဲ့ ဗီတာမင်တစ်မျိုးပါပဲ။ ဒါကြောင့် ကလေးယူတော့မယ်ဆိုရင် ကိုယ်ဝန်မဆောင်မီ ၁ လလောက်ကတည်းကကြိုပြီး ကိုယ်ဝန်တောက်လျှောက်မှာ ဖောလစ်အက်စစ်ကို သောက်ပေးသင့်ပါတယ်။
၂။    ကိုယ်ဝန်ဆောင်တော့မယ်ဆိုရင် ဆရာဝန်၊ ဆရာမ ကျန်းမာရေးဝန်ထမ်းတွေနဲ့ ပြသဖို့ အရေးကြီးပါတယ်။ ဆရာဝန်၊ ဆရာမတွေ ညွှန်ကြားတဲ့အတိုင်း ကိုယ်ဝန်ဆောင်အားဆေးတွေ မှန်မှန်သောက်ပါ။
၃။    ကိုယ်ဝန်မဆောင်မီကစပြီး ကျန်းမာရေးနဲ့ ညီညွတ်တဲ့ အမူအကျင့်တွေ မွေးမြူပါ။
၄။    အရက်၊ ဆေးလိပ်၊ ဆေးခြောက်၊ တရားမဝင်ဆေးဝါးတွေ၊ တချို့ဆေးဝါးတွေကို ရှောင်ဖို့လိုပါတယ်။
၅။    သောက်ဆေးတွေ၊ ကိုယ်ဝန်မဆောင်မီနဲ့ ကိုယ်ဝန်အတွင်း ထိုးရမယ့်ကာကွယ်ဆေးတွေ၊ ရောဂါပိုးမွှားတွေကို ဘယ်လိုကာကွယ်ရမယ်ဆိုတာတွေကို ဆရာဝန်နဲ့ ပြသတိုင်ပင်ပါ။


 <pre>

</body>
</html>