<!DOCTYPE html>
<html lang="eng">
<head><link rel="icon" href="Project201/logo.png">
<title>ဗိုက်ကလေးတို့ ခေါင်းကိုက်နေလား ... ကိုယ်ဝန်ဆိပ်တက်မယ် သတိထား</title>
<meta charset="utf-8"><style>
h1{background-color:brown; }
</style>
</head>
<body>
<h1>ဗိုက်ကလေးတို့ ခေါင်းကိုက်နေလား ... ကိုယ်ဝန်ဆိပ်တက်မယ် သတိထား</h1>
<img src="images/kw10.jpg" width="400" height="350">
<pre>
	
   ခေါင်းကိုက်တာဟာ အမျိုးသမီးတွေဘဝမှာ အဖြစ်များတဲ့ပြဿနာတစ်ရပ်ပါပဲ။ ခေါင်းကိုက်တာအပြင် တခြားလက္ခဏာတွေဖြစ်တဲ့ လည်ချောင်းနာတာ၊ အအေးမိတာ၊ ထိပ်ကပ်နာပြဿနာတွေပါ တွဲလာတတ်ပါတယ်။ ခေါင်းကိုက်တာ သိပ်မဆိုးဘဲနဲ့ အရင်ကလည်း ကိုက်နေကျပုံစံအတိုင်းဆိုရင် ကြောက်စရာ သိပ်မရှိဘူးပေါ့။ အရင်က မကိုက်ဖူးဘဲ ကိုက်တဲ့ပုံစံမျိုးဆိုရင်၊ အထူးသဖြင့် ကိုယ်ဝန်ဆောင်ချိန်မှာဆိုရင် ကိုယ်ဝန်ဆိပ်တက်တာ ဖြစ်နိုင်ပါတယ်။
       ကိုယ်ဝန်ဆိပ်တက်တယ်ဆိုုတာဟာ ကိုယ်ဝန်ဆောင်ချိန်မှာ သွေးတိုးတာကိုု ပြောတာဖြစ်ပါတယ်။ ကိုုယ်ဝန်ဆိပ်တက်တာကြောင့် ကိုုယ်ဝန်ဆောင်မေမေ့ရဲ့ ကျောက်ကပ်၊ အသည်း၊ ဦးနှောက်နဲ့ အချင်းကို ထိခိုက်စေနိုင်တယ်။ သားဦးကိုယ်ဝန်မှာ ပိုအဖြစ်များတာကိုု တွေ့ရပါတယ်။


>>    သူ့ရဲ့လက္ခဏာတွေကတော့ -
●    တောက်လျှောက်ခေါင်းကိုက်တာ
●    အမြင်ဝေဝါးတာ၊ နှစ်ထပ်မြင်တာ စတဲ့ အမြင်အာရုံပြဿနာတွေ
●    ညာဘက်ဗိုက် အပေါ်ပိုင်းက နာတာကျင်တာ
●    နေ့ခင်းဘက်မှာတောင် ပျောက်မသွားဘဲ လက်တွေ၊ မျက်နှာတွေ ရောင်နေတာ (တချို့ဖောရောင်တာတွေက ကိုယ်ဝန်ဆောင်ချိန်မှာ ပုံမှန်အတိုင်းကို ဖြစ်နိုင်ပေမယ့် တခြားကိုယ်ဝန်ဆိပ်တက်တဲ့ လက္ခဏာတွေပါ ပါနေရင်တော့ သတိထားဖို့ လိုပါပြီ)
       စတဲ့ လက္ခဏာတွေနဲ့ လာနိုင်တယ်နေ်ာ။
 </pre>


</body>
</html>