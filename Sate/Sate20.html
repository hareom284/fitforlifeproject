<!DOCTYPE html>
<head><link rel="icon" href="Project201/logo.png">
<title>Post Traumatic Stress Disorder (PTSD)</title>
<meta charset="utf-8">
<style>
h1{background-color:green; }
</style>
</head>
<body>
<h1><b>Post Traumatic Stress Disorder (PTSD)</b></h1>
<img src="images/sate20.png" width="250" height="250">
<br><br>ထိခိုက်မှုဖြစ်ပြီးနောက်ပိုင်း ခံစားရတတ်သော စိတ်ဖိစီးမှုဝေဒနာ (Post Traumatic Disorder) PTSD ဆိုသည်မှာ စိတ်နှင့်ခန္ဓာကို အကြီးအကျယ် ထိခိုက်စေသည့် ဖြစ်ရပ်တစ်ခုကို တွေ့ကြုံခံစားခဲ့ရပြီး နောက် ထိုဖြစ်ရပ် ပြီးဆုံးပြီး အချိန်အတော်ကြာတိုင်အောင် ပြင်းထန်သော ကြောက်ရွံ့မှု၊ နာကျင်မှု ဝမ်းနည်းမှုများကို နေ့စဉ်လုပ်ငန်းများ ထိခိုက်သည်အထိ ဆက်တိုက် ခံစားနေရခြင်း ဖြစ်ပါသည်။
.
.
.
ထိခိုက်မှုဖြစ်ပြီးနောက်ပိုင်း ခံစားရတတ်သော စိတ်ဖိစီးမှုဝေဒနာ (Post Traumatic Disorder) PTSD ဆိုသည်မှာ စိတ်နှင့်ခန္ဓာကို အကြီးအကျယ် ထိခိုက်စေသည့် ဖြစ်ရပ်တစ်ခုကို တွေ့ကြုံခံစားခဲ့ရပြီး နောက် ထိုဖြစ်ရပ် ပြီးဆုံးပြီး အချိန်အတော်ကြာတိုင်အောင် ပြင်းထန်သော ကြောက်ရွံ့မှု၊ နာကျင်မှု ဝမ်းနည်းမှုများကို နေ့စဉ်လုပ်ငန်းများ ထိခိုက်သည်အထိ ဆက်တိုက် ခံစားနေရခြင်း ဖြစ်ပါသည်။
<h3><b>အကြောင်းအရင်းများ</b></h3>
PTSD ကိုဖြစ်စေသော အကြောင်းအရင်းများမှာ-
မတော်တဆထိခိုက်မှုများ
လူသတ်မှု လုယက်မှု ဓားပြမှု စသော ဒုစရိုက်မှုတစ်ခုခု ကျူးလွန်ခံခဲ့ရခြင်း သို့မဟုတ် ကျူးလွန်နေသည်ကို မြင်တွေ့ခဲ့ခြင်း
ကင်ဆာကဲ့သို့ ဆိုးရွားသောရောဂါတစ်ခု ခံစားနေရခြင်း သို့မဟုတ် မိမိ ချစ်ခင်မြတ်နိုးသူ တစ်ယောက် ဆုံးပါးသွားခြင်း
ငလျင်၊ ရေကြီးခြင်း၊ မုန်တိုင်းတိုက်ခြင်း စသော သဘာဝဘေးအန္တရာယ်တစ်ခုကို ကြုံတွေ့ဖြတ်သန်းခဲ့ရခြင်း
ခန္ဓာကိုယ်နှင့် လိင်ပိုင်းဆိုင်ရာ အကြမ်းဖက်ခံခဲ့ရဖူးခြင်း
စစ်ပွဲများ အကြမ်းဖက်မှုများ၏ဒဏ််ကို ခံစားခဲ့ရခြင်း စသောကြောင်း အရာများကြောင့် ဖြစ်ပါသည်။
<h3><b>ရောဂါ လက္ခဏာများ</b></h3>
PTSD ဝေဒနာခံစားနေရသူတစ်ယောက်၏ လက္ခဏာများမှာ –
အတိတ်ဖြစ်ရပ်များကို ပြန်လည်ကြုံတွေ့ ခံစားနေရခြင်း
အိပ်မက်ဆိုးများ မကြာခဏ မက်ခြင်း
အတိတ်ဖြစ်ရပ်၏ ပုံရိပ်များ စိတ်တွင်မကြာခဏ ထင်ယောင်လာခြင်း
အတိတ်ဖြစ်ရပ်ကို ပြန်လည်အမှတ်ရသောအခါများ၌ ကြက်သီးထ ချမ်းတုန်ကာ ရင်တဒိန်းဒိန်းခုန်၍ တုန်လှုပ်လာခြင်း
ရှောင်ဖယ်ခြင်း
အတိတ်ဖြစ်ရပ်ကို ပြန်လည်တွေးတေားပြောဆိုခြင်းမှ ရှောင်ဖယ်ခြင်း
အတိတ်ဖြစ်ရပ်ကို ပြန်လည်သတိရစေနိုင်လောက်သည့် နေရာများ၊ လူများ လုပ်ဆောင်မှုများကို ရှောင်ဖယ်ခြင်း
မိတ်ဆွေများ မိသားစုများနှင့် နှစ်သက်ရာဝါသနာများ အပေါ်တွင် အလေးထားမှု လျော့နည်းလာခြင်း
စိတ်ခံစားချက်များကို ထုတ်ဖော်ပြသနိုင်မှု မရှိတော့ခြင်း
အနိုးကြားလွန်ခြင်းနှင့် စိတ်အတက်အကျမြန်ခြင်း
အလွယ်တကူ စိတ်ဖိစီးခြင်း စိတ်ထိခိုက်နာကျင်ခြင်း
ရုတ်တရက် ဝမ်းနည်းခြင်း၊ ကြောက်ရွံ့ခြင်း၊ နောင်တရခြင်းနှင့် ဒေါသထွက်ခြင်း
စိတ်တုန်လှုပ်ခြင်း အလန့်လွန်ခြင်းနှင့် စိ်တ်ဂနာ မငြီမ်ဖြစ်ခြင်း
အာရုံစိုက်မှုနည်းပါးလာ၍ အလုပ်များပြီးပြတ်အောင် မလုပ်နိုင်ခြင်း
အိပ်ပျော်ရန်ခက်ခဲခြင်း စသည်တို့ ဖြစ်ပါသည်။
<h3><b>PTSD ဝေဒနာခံစားနေရကြောင်း မည်ကဲ့သို့ အတည်ပြုမည်နည်း</b></h3>
အနည်းဆုံးလွန်ခဲ့သော တစ်လအတွင်း အောက်ပါ အချက်များအားလုံး ခံစားခဲ့ရလျှင် PTSD ရောဂါ ဖြစ်နိုင်ပါသည်။
ဒဏ်ရာအပြင်းအထန်ရခြင်း သေဆုုံးလုနီးပါးဖြစ်ရပ်နှင့်ကြုံတွေ့ခဲ့ရခြင်း
အခြားသူတစ်ယောက် သေဆုံးခြင်းကို မျက်မြင်ကိုယ်တွွေ့ကြုံရခြင်း
ထိုဖြစ်စဉ်များ အတောအတွင်း ကြောက်ရွံ့တုန်လှုပ်၍ မှီခို အားထားရာကင်းမဲ့သော ခံစားမှုများ ရရှိခဲ့ခြင်း
ထိုဖြစ်ရပ်များလွန်မြောက်ပြီး အနည်းဆုံးတစ်ခေါက် ထိုဖြစ်ရပ်များ အတွင်းပြန်လည်ရောက်နေသလို ခံစားရခြင်း
ရှောင်ဖယ်ခြင်းလက္ခဏာများမှ အနည်းဆုံး ၃ချက် ရှိခြင်း
အနိုးကြားလွန်ခြင်းလက္ခဏာများမှ အနည်းဆုံး ၂ချက်ရှိခြင်း
ခံစားနေရသောစိတ်ဖိစီးမှုများကြောင့် နေ့စဉ်ဘဝနှင့်လုပ်ငန်းဆောင်တာများထိခိုက်ခြင်း လူမှုဆက်ဆံရေးပျက်ယွင်းလာခြင်း စသည်တို့ ဖြစ်ပါသည်။
<h3><b>ကုသနည်း</b></h3>
<h3><b>၁။ အသိတရားနှင့် အမူအယာဆိုင်ရာပြုပြင်မှုကုထုံး (Cognitive Behavioural Therapy)</b></h3>
ဤကုထုံးသည် ကြောက်ရွံ့နေသော အရာဝတ္ထုများ၊ အခြေအနေများကို တဖြည်းဖြည်း ရင်ဆိုင်လာနိုင်စေပြီး အကြောက်တရားအပေါ် စိတ်ပိုင်းဆိုင်ရာ ရုတ်ပိုင်းဆိုင်ရာတုံ့ပြန်မှုများကို ထိန်းချုပ်နိုင်ရန် ကူညီပေးပါသည်။
<h3><b>အသိတရားပြန်လည်တည်ဆောက်ခြင်း</b></h3>
ကုသသူသည် သင်၏ စိုးရိမ်ပူပန်မှုဖြစ်ပေါ်စေသော အတွေးများကို ဖော်ထုတ်ပေးပြီး တွေးတောခြင်းဖြစ်စဉ်ကို ပြန်လည်တည်ဆောက်ပေး၍ စိုးရိမ်ပူပန်မှု လျော့ကျအောင် ကူညီပေးသည်။
<h3><b>ထိတွေ့မှုဖြင့် ယဉ်ပါးအောင်လုပ်ခြင်း</b></h3>
ဤကုသမှုတွင် သင်ကြောက်ရွံ့သော အရာများ၊ လူများ၊ အခြေအနေများကို ရင်ဆိုင်နိုင်အောင် အကူအညီပေးပြီး စိုးရိမ်ပူပန်မှုနှင့် ကြောက်ရွံ့မှုတို့ကို လျှော့ချပေးသည်။
<h3><b>၂။ ဖြေလျှော့ခြင်းကုထုံး (Relaxation Therapy)</b></h3>
စိတ်ဖိစီးမှုကြောင့် နာကျင်ခံစားရခြင်း နာမကျန်းဖြစ်ခြင်းနှင့် နာလံထနှေးကွေးခြင်းတို့ ဖြစ်စေနိုင်ပါသည်။ ဤကုထုံးတွင် ကြွက်သားများဖြေလျှော့ခြင်း၊ အသက်ပြင်းပြင်းရှူခြင်း၊ တေးဂီတနားတောင်ခြင်းတို့ စိတ်နှင့်ခန္ဓာကို ပြေလျော့စေပါသည်။
<h3><b>၃။ မျက်လုံးလှုပ်ရှားမှုဖြင့် ယဉ်ပါးစေခြင်းနှင့် ပြန်လည်တည်ဆောက်ခြင်း(Eye Movement Desensitization and Reconstruction)</b></h3>
ထိတွေ့မှုကုထုံးတစ်မျိုးပင် ဖြစ်ပါသည်။ အတိတ်ဖြစ်ရပ်ဆိုးကို ပြန်လည်တွေးတောနေစဉ် မျက်လုံးကို ရှေ့နောက်လှုပ်ရှားစေသော ကုထုံးဖြစ်ပါသည်။
<h3><b>၄။ စိတ်ပိုင်းဆိုင်ရာ ဆွေးနွေးကုသခြင်း (Psychological Debriefing)</b></h3>
ကုသသူနှင့်တွေ့ဆုံဆွေးနွေးခြင်းဖြစ်ပြီး ထိခိုက်မှုကြုံတွေ့ပြီး နောက်ပိုင်း စိတ်ပိုင်းဆိုင်ရာပြသနာများ ဖြစ်ခြင်းမ ှကာကွယ်ရန်ရည်ရွယ်သည်။
<h3><b>ဆေးဝါးများ</b></h3>
PTSD တွင် ပေးလေ့ရှိသော ဆေးဝါးများမှာ-
စိုးရိမ်ပူပန်မှုသက်သာစေသောဆေးများ (Antianxiety Medicine)
စိတ်ကျခြင်းကိုသက်သာစေသော ဆေးများ (Antidepressant)
စိတ်ငြိမ်ဆေးများ(Sedative) တို့ ဖြစ်ကြပါသည်။
<br><br>PTSD ဝေဒနာသည် မကုသဘဲထားလျှင် ပိုမိုဆိုးရွားလာပြီးအလုပ်နှင့် လူမှုဆက်ဆံရေး ပြသနာများ ဖြစ်ပေါ်လာနိုင်စေရုံသာမက အိပ်ခြင်းစားခြင်းကဲ့သို့သော နေ့စဉ် လုပ်ငန်းဆောင်တာများကိုပါ ထိခိုက်စေနိုင်ကာ ကျန်းမာရေးချို့တဲ့လာစေနိုင်၍ မိမိကိုတိုင်သာမက မိမိမိသားစုအပေါ်တွင်ပါ ဆိုးကျိုးများ သက်ရောက်စေနိုင်ပါသည်။
<br><br>Source-<b>Dr.M</b>
</body>
</html>