<!DOCTYPE html>
<head><link rel="icon" href="Project201/logo.png">
<title>အထီးကျန်ခြင်းကို မခံစားဘဲ ဘယ်လို ရှေ့ဆက်ကြမလဲ</title>
<style>
*{background-color:black; color:white;}
h1{background-color:gray; }
</style>
<meta charset="utf-8">
</head>
<body>
<div>
<h1>အထီးကျန်ခြင်းကို မခံစားဘဲ ဘယ်လို ရှေ့ဆက်ကြမလဲ</h1>
</div>
<img src="images/img6.jpg" width="250" height="250">
<div>
<p>ခဏတာဖြစ်စေ၊ ကာလကြာရှည်ဖြစ်စေ ခံစားရတဲ့ အထီးကျန်မှုဆိုတာ ရှုပ်ထွေးပါတယ်။ ဖြေဖျောက်နိုင်မယ့် နည်းလမ်း လွယ်လွယ်ကူကူ မရှိပါဘူး။ ဒါပေမဲ့ အထီးကျန်ခြင်းကို ခံစားနေရတာဟာ ပြင်ပလောကနဲ့ ဆက်သွယ်ဖို့ လိုအပ်တယ်ဆိုတာ ပြသနေတာပါပဲ။ အောက်ပါ အကြံပြုချက်တွေက သိပ္ပံနည်းကျ ရှာဖွေတွေ့ရှိထားတဲ့ အထီးကျန်ခြင်းကို မခံစားရအောင် ကူညီပေးမယ့် နည်းလမ်းတွေပါ။</p>
<h3><b>၁။ လူတိုင်း အထီးကျန်ခြင်းကို တစ်ခါတရံတော့ ခံစားရပါတယ်</b></h3>
<p>လူတိုင်းအထီးကျန်ခြင်းကို ခံစားရတယ်ဆိုတဲ့ အသိကလေးရှိရုံနဲ့ အထီးကျန်စိတ်ကို သက်သာစေနိုင်ပါတယ်။ မိသားစုနဲ့ဝေးကွာနေလို့့၊ ချစ်တဲ့သူနဲ့့ စိတ်သဘောထား မတိုက်ဆိုင်လို့၊ အများနဲ့ မတူလို့ စတဲ့ အကြောင်း တစ်ခုမဟုတ်တစ်ခုနဲ့တော့ လူတိုင်းအထီးကျန်မှုကို ခံစားနေရပါတယ်။</p>
<h3><b>၂။ မိမိအတွက် အထီးကျန်ခြင်းရဲ့အဓိပ္ပာယ်ကို သတ်မှတ်ပါ</b></h3>
<p>တချို့ သူတွေအတွက်တော့ စကားပြောဖော်ရှိရုံနဲ့ လုံလောက်ပေမဲ့ တချို့အတွက်တော့ စိတ်ရောကိုယ်ပါ ပေါင်းသင်းနိုင်တဲ့ မိတ်ဆွေအနည်းငယ်ရှိရုံနဲ့ လုံလောက်ပါတယ်။ တချို့ သူတွေအတွက် တစ်ယောက်ထဲရှိနေတာ အထီးကျန်တာ မဟုတ်ပါဘူး။</p>
<h3><b>၃။ ပေါင်းသင်းဆက်ဆံရေး လိုအပ်နေပြီဆိုတာ လက်ခံပါ</b></h3>
<p>လူဆိုတာ ပေါင်းသင်းဆက်ဆံရေး သတ္တဝါပါ။ တစ်ယောက်ထဲနေလို့ မရပါဘူး။ အဓိပ္ပာယ်ရှိတဲ့ ပေါင်းသင်းဆက်ဆံရေးမျိုး ရှာဖွေတည်ဆောက်သင့်ပါတယ်။</p>
<h3><b>၄။ ကိုယ့်ကိုယ်ကို အပြစ်မတင်ပါနဲ့</b></h3>
<p>အထီးကျန်သူတွေက အထီးကျန်မှုအတွက် မိမိကိုယ်ကိုဖြစ်စေ တခြားသူတွေကို ဖြစ်စေ အပြစ်တင်တတ်ကြပါတယ်။ အထီးကျန်ခြင်းဆိုတာ အကြောင်းအရင်းများစွာ ပေါင်းစည်းပြီးမှ ဖြစ်တာပါ ။ တစ်ဦးတစ်ယောက်ထဲရဲ့ အပြစ် မဟုတ်ပါဘူး။</p>
<h3><b>၅။ မျက်လုံးချင်းဆိုင် စကားပြောဆိုပါ</b></h3>
<p>ဆုံတွေ့ ပြောဆိုရတဲ့သူတွေနဲ့ မျက်လုံးချင်းဆိုင် စကားပြောဆိုခြင်း နွေးထွေးနှစ်သက်ဖွယ် ကောင်းတဲ့ဟန်အမူအရာရှိတာကလည်း လူအများနဲ့ ဆက်သွယ်မှု ပိုမိုကောင်းမွန်စေပါတယ်။</p>
<h3><b>၆။ ဦးတည်ချက်တူ အဖွဲ့အစည်းတစ်ခုမှာ ပါဝင်ပါ</b></h3>
ဦးတည်ချက်တူတဲ့လူတွေနဲ့ ပေါင်းသင်းဆက်ဆံရတာက အထီးကျန်မှုကို ပြေပျောက်စေနိုင်ပါတယ်။
<h3><b>၇။ လူအများကို ကူညီပါ</b></h3>
လူအများကို ကူညီတာက ကောင်းမှုပြုလုပ်တာ ဖြစ်ရုံသာမကဘဲ အထီးကျန်တာအတွက် ဆေးကောင်းတစ်လက်လည်း ဖြစ်ပါတယ်။
<h3><b>၈။ စာတိုလေးတွေ ရေးပို့ပါ</b></h3>
ချစ်ရခင်ရသူများရဲ့ စာတိုလေးတွေက ကြည်နူး နှစ်သက်စရာကောင်းပါတယ်။ လက်ခံရသူသာမက ပေးပို့လိုက်သူမှာလည်း အလားတူကြည်နူးချမ်းမြေ့မှုမျိုး ရရှိနိုင်ပါတယ်။
<h3><b>၉။ ငွေက အရာရာအတွက် အဖြေမဟုတ်ပါဘူး</b></h3>
ငွေရှိလာရင် အရာရာပြီးပြည့်စုံလာမယ် လို့ ထင်တတ်ကြပါတယ်။ အမှန်မှာတော့ ငွေကြေးချမ်းသာရုံနဲ့ အထီးကျန်ခြင်းဟာ ပျောက်မသွားပါဘူး။
<h3><b>၁၀။ လူမှုကွန်ရက်ကို ဉာဏ်နဲ့ ယှဉ်သုံးပါ</b></h3>
လူမှုကွန်ရက်မှာလည်း ဆိုးကျိုးတွေ ရှိပါတယ်။ တက်လာသမျှ အကြောင်းအရာတွေကို စိတ်ပါဝင်စားမှု မရှိဘဲ လျှောက်ကြည့်နေရုံနဲ့တော့ အထီးကျန်ခြင်းဟာ ပျောက်မသွားပါဘူး။
<h3><b>၁၁။ ဝါသနာတစ်ခုခု ရှိပါစေ</b></h3>
ဝါသနာတူခြင်းဟာ လူများစွာကို ဆက်သွယ်ပေးတဲ့ အရာပါ။ မိမိဆုံတွေ့ရတဲ့ မိတ်ဆွေတွေနဲ့ ဝါသနာတူတာက ဆက်ဆံရေးကို ပိုမိုကောင်းမွန်စေပါတယ်။
<h3><b>၁၂။ ခရီးသွားပါ</b></h3>
နေရာဒေသ အသစ်တွေကို ခရီးသွားခြင်း လူများစွာနဲ့ တွေ့ဆုံတာကလည်း အထီးကျန်မှုကို ပြေပျောက်စေတဲ့ နည်းလမ်းကောင်းတစ်ခုပါ။
<h3><b>၁၃။ ကောင်းကောင်း အိပ်စက်ပါ</b></h3>
အထီးကျန်သူတွေရဲ့ အိပ်စက်မှုပုံစံဟာ ပျက်ယွင်းနေတတ်ပါတယ်။ ကောင်းကောင်းမွန်မွန် အိပ်စက်ခြင်းကလည်း စိတ်ကျန်းမာရေးအတွက် အထောက်အကူ တစ်ခုပါ။
<h3><b>၁၄။ ဒိုင်ယာရီရေးပါ</b></h3>
လူအများဟာ ဒိုင်ယာရီရေးဖို့ လက်တွန့်တတ်ကြပါတယ်။ တကယ်တော့ ဒိုင်ယာရီရေးတာဟာ စိတ်ခံစားချက်တွေကို ဖွင့်ထုတ်နိုင်ပြီး အကျိုးကျေးဇူး များစွာရနိုင်ပါတယ်။
<h3><b>၁၅။ သီချင်း နားထောင်ပါ</b></h3>
လေ့လာတွေ့ရှိချက်တွေအရ သီချင်းနားထောင်ခြင်းက ကျန်းမာရေးအတွက် အကျိုးကျေးဇူးများစွာကို ပေးစွမ်းနိုင်ပါတယ်။ မြူးကြွတဲ့တေးသံတွေကို နားထောင်တာက အမှတ်တရကောင်းတွေကို ပြန်လည်သတိရစေပြီး စိတ်ခံစားမှုကောင်းမွန်စေနိုင်ပါတယ်။
<br><br>Source-<b>Dr.MTA</b>
</div>
</body>
</html>