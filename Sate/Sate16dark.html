<!DOCTYPE html>
<head><link rel="icon" href="Project201/logo.png">
<title>ကိုယ့်ကိုကိုယ် ယုံကြည်မှုရှိအောင် နေထိုင်ခြင်း</title>
<meta charset="utf-8">
<style>
*{background-color:black; color:white;}
h1{background-color:gray; }
</style>
</head>
<body>
<h1><b>ကိုယ့်ကိုကိုယ် ယုံကြည်မှုရှိအောင် နေထိုင်ခြင်း</b></h1>
<img src="images/sate16.png" width="250" height="250">
<br><br>အရှိန်အဟုန်နဲ့ တိုးတက်လာနေတဲ့ခေတ်မှာ လူအများနဲ့ အလုပ်တွဲလုပ်ရတာဟာ မဆန်းတော့သလို ဖြစ်လာပါပြီ။ ဒါပေမဲ့ လူအများနဲ့အလုပ်လုပ်တဲ့အခါ အောင်အောင်မြင်မြင် အလုပ်လုပ်နိုင်ဖို့ ကိုယ့်ကိုကိုယ် ယုံကြည်မှုရှိဖို့ဟာ အရမ်းအရေးကြီးပါတယ်။ ကိုယ့်ကိုကိုယ် ယုံကြည်မှုတည်ဆောက်နိုင်ဖို့ နည်းလေးတွေကို ပြောပြပေးပါမယ်။
<h3><b>၁။ စမတ်ကျပြီး မိမိနဲ့ လိုက်ဖက်မယ်လို့ယူဆတဲ့ အဝတ်အစားမျိုး ဝတ်ပါ</b></h3>
ဒီအချက်က ယေဘုယျဆန်တယ်ဆိုပေမဲ့ လူတွေအများစုဟာ အပေါ်ယံကို အရင်ကြည့်ပြီး ဆုံးဖြတ်တာ များပါတယ်။ အရေးကြီးတာက ကိုယ့်အဝတ်အစားက ကိုယ့်အလုပ်နဲ့ ကိုက်ညီမှုရှိပြီး ကိုယ်နဲ့လိုက်တယ်လို့ ကိုယ့်ကိုကိုယ် ယူဆတဲ့ အဝတ်အစားမျိုး ဖြစ်ရပါမယ်။ ဒါ့အပြင် အဝတ် အရွယ်အစားကလည်း သင့်တော်တဲ့ ဆိုက်ဒ်ဖြစ်ဖို့ အရေးကြီးပါတယ်။ အရမ်းကျပ်ထုတ်နေဖို့လည်းမလိုသလို အရမ်းပွနေဖို့လည်း မလိုပါဘူး။
<h3><b>၂။ အသင်းအဖွဲ့နဲ့ ပါဝင်ပူးပေါင်းပါ</b></h3>
လုပ်ငန်းခွင်ထဲမှာ စကားမပြောဘဲ နေတာမျိုး မလုပ်ပါနဲ့။ သင့်နဲ့အတူတူ အလုပ်လုပ်သူ၊ လက်အောက်ငယ်သား၊ အထက်လူကြီး အကုန်လုံးနဲ့ စကားပြောပါ။ အရှက်အကြောက်ကြီးတာဟာ အလုပ်မဖြစ်ပါဘူး။ သင်ဟာ စကားလာပြောဖို့ မခက်တဲ့လူဆိုတာ တစ်ခါလောက်ပဲ ပြသလိုက်ပါ။ နောက်ပိုင်း သူတို့ဘာသူတို့ စကားလာပြောပါလိမ့်မယ်
<h3><b>၃။ ကိုယ့်ကိုကိုယ် သူများတွေနဲ့ နှိုင်းယှဉ်နေတာကို ရပ်လိုက်ပါ</b></h3>
သူများတွေ ဘာလုပ်တယ်၊ ဘာဝတ်တယ်၊ ဘာပြောတယ် စတာတွေကို လိုက်ကြည့်နေတာကို ရပ်လိုက်ပြီး ကိုယ့်ကိုကိုယ့် အာရုံစိုက်ပါ။ လူတိုင်းမှာ အရည်အချင်းတွေကိုယ်စီ ရှိကြပါတယ်။ သူများနဲ့ လိုက်ယှဉ်နေတာဟာ သိပ်အလုပ်မဖြစ်လှပါဘူး။ ကိုယ့်ကိုကိုယ် အာရုံစိုက်ပြီး ပိုတိုးတက်အောင် ကြိုးစားသင့်ပါပြီ။ လုပ်ငန်းခွင်ကျွမ်းကျင်မှု တိုးတက်အောင်ကြိုးစားတာ၊ အသစ်တွေဖန်တီးတာမျိုးတွေ လုပ်ပါ။ သင်ရောက်နေတဲ့နေရာဟာ သင်နဲ့ထိုက်တန်လို့ ရောက်နေတယ်လို့ ယူဆပါ။
<h3><b>၄။ မေးခွန်းတွေမေးဖို့ မကြောက်ပါနဲ့</b></h3>
လေ့လာသင်ယူခြင်းရဲ့ အစဟာ မေးခွန်းမေးခြင်းပါပဲ။ အူကြောင်ကြောင် မေးခွန်းတွေမေးတာဟာ တစ်ခါတစ်လေမှာ အမှားကြီးကြီးကို ရှောင်နိုင်ဖို့ အထောက်အကူပြုပါတယ်။
<h3><b>၅။ သင့်ရဲ့အတွေးအခေါ်တွေဟာ အသုံးမဝင်ဘူးလို့ မတွေးပါနဲ့</b></h3>
ဒီအတွေးဟာ သင့်ကိုလုပ်ငန်းခွင်မှာ ကျရှုံးစေတဲ့အချက် တစ်ခု ဖြစ်ပါတယ်။ လေ့လာမှုတွေအရ လူအများစုဟာ သူတို့အတွေးအခေါ်တွေကို အစည်းအဝေးမှာ ထုတ်ပြောလေ့ မရှိကြပါဘူး။ ဒီအကျင့်ကို ဖျောက်ပစ်ပြီး ကိုယ့်ရဲ့ အတွေးအခေါ်တွေကို ရဲရဲမျှဝေပါ။ တချို့က မကြိုက်ကြပေမဲ့ လက်ခံတဲ့လူတွေလည်း ရှိမှာပါပဲ။
<h3><b>၆။ ဝေဖန်ပါ၊ ဆုံးဖြတ်ပါ၊ ခိုင်းစေပါ</b></h3>
လူအများစုဟာ ဝေဖန်တာကိုတော့ အများစု လုပ်တတ်ကြပါတယ်။ ဆုံးဖြတ်တာကို လုပ်တတ်တာက နည်းသွားပြီး ခိုင်းစေဖို့ကိုတော့ မလုပ်တတ်ဆုံးပဲ ဖြစ်ပါလိမ့်မယ်။ အရေးကြီးတာဟာ ကိုယ့်တာဝန်ယူတဲ့အပိုင်းမှာ လိုအပ်တဲ့ ဆုံးဖြတ်ချက်ကို ရဲရဲချပြီး ခိုင်းသင့်တဲ့သူကို ခိုင်းသင့်သလောက် ခိုင်းနိုင်ဖို့ပဲ ဖြစ်ပါတယ်။
<h3><b>၇။ ကယ်ဆယ်ခံရဖို့ စောင့်မနေပါနဲ့</b></h3>
အခုအချိန်ထိကို လူအများစုဟာ ပုံပြင်တွေကို ယုံနေကြတုန်းဖြစ်ပါတယ်။ ကံတရားကောင်းကို မျှော်နေကြတုန်း ဖြစ်ပါတယ်။ အဲ့လိုမျိုး ခပ်တုံးတုံးအတွေးအခေါ်တွေကို စွန့်လွှတ်ပြီး မိမိကိုယ်တိုင် ထူးချွန်အောင် ကြိုးစားပြီး ကိုယ့်ကိုကိုယ် မြှင့်တင်နိုင်ဖို့ ကြိုးစားသင့်ပါကြောင်း တိုက်တွန်းလိုက်ရပါတယ်။ 
<br><br>Source-<b>Dr.Aung Zin Ko</b>
</body>
</html>