<!DOCTYPE html>
<head><link rel="icon" href="Project201/logo.png">
<title>စိတ်ကျရောဂါနဲ့ ပတ်သတ်ပြီးလွဲမှားနေတဲ့ အယူအဆများ</title>
<meta charset="utf-8">
<style>
*{background-color:black; color:white;}
h1{background-color:gray; }
</style>
</head>
<body>
<h1><b>စိတ်ကျရောဂါနဲ့  ပတ်သတ်ပြီးလွဲမှားနေတဲ့ အယူအဆများ</b></h1>
<img src="images/sate17.png" width="250" height="250">
<br><br>ပြိုင်ဆိုင်မှုတွေ ပြင်းထန်တဲ့ လူ့ဘောင် အဖွဲ့အစည်းမှာ စိတ်ကျရောဂါဟာ လူငယ်တွေကြားထဲမှာရော၊ လူကြီးတွေကြားထဲမှာရော၊ ဖွံ့ဖြိုးပြီး နိုင်ငံတွေမှာရော၊ ဖွံ့ဖြိုးဆဲနိုင်ငံတွေမှာရော အလွန်ကို ရေပန်းစားလာတဲ့ရောဂါ တစ်ခု ဖြစ်လာပါတယ်။ ဒီရောဂါအကြောင်းနဲ့ ပတ်သတ်ပြီးတော့လည်း အမျိုးမျိုး ပြောဆို ရေးသားယူဆကြတာတွေလည်း ရှိပါတယ်။ ဒါပေမဲ့ ဒီရောဂါနဲ့ပတ်သတ်ပြီး လွဲမှားနေတဲ့ အယူအဆတွေလည်း ရှိနေပါတယ်။
ဒါတွေထဲကနေ အတွေ့အများဆုံး အယူအဆတွေကတော့-
<h3><b>၁။ စိတ်ကျရောဂါကို မကျော်လွှားနိုင်တာဟာ စိတ်ပျော့လို့ဆိုပြီး ယူဆခြင်း</b></h3>
စိတ်နဲ့ဆိုင်တဲ့ရောဂါတွေရဲ့ ဆီးချို၊ သွေးတိုး၊ ကူးစက်ရောဂါ စတဲ့ရောဂါတွေနဲ့ မတူတဲ့အချက်ကတော့ ရောဂါကို ဖြစ်စေတဲ့ အကြောင်းအရင်းဟာ တစ်မျိုးတည်းမဟုတ်တဲ့အပြင် လူတစ်ယောက်နဲ့ တစ်ယောက်မှာလည်း မတူညီကြတာပါပဲ။ ဥပမာ-မောင်လှကို စိတ်ကျရောဂါ ဖြစ်စေတဲ့အကြောင်းအရင်းဟာ မောင်ဘကိုစိတ်ကျရောဂါ ဖြစ်စေဖို့ မသေချာပါဘူး။ ဒီသဘောပါပဲ။
စိတ်ကျရောဂါရဲ့ အဓိကအချက်က သင်တစ်ယောက်တည်း အဆိုးဆုံးတွေနဲ့ ကြုံတွေ့နေရတယ်လို့ ခံစားနေရတာပဲ ဖြစ်ပါတယ်။ ဒီလိုခံစားမိတဲ့အခါမှာ ကိုယ့်သူငယ်ချင်းတွေ၊ မိသားစုတွေ၊ လုပ်ဖော်ကိုင်ဖက်တွေနဲ့ ခပ်ခွာခွာနေတဲ့အကျင့်တွေ ဖြစ်လာတတ်ပါတယ်။ ဒါကို ကျော်လွှားနိုင်ဖို့အတွက်ကတော့ သူငယ်ချင်းတွေ၊ မိသားစုတွေနဲ့ တခြားလူတွေရဲ့ အကူအညီတွေ အများကြီး လိုအပ်ပါတယ်။ ဒါကြောင့် စိတ်ကျရောဂါကို အလွယ်တကူ မကျော်လွှားနိုင်တာဟာ စိတ်ပျော့လို့ဆိုတဲ့ အယူအဆဟာ မမှန်ကန်တဲ့ အယူအဆ ဖြစ်ပါတယ်။
<h3><b>၂။ အဆင်မပြေတာ ကြုံုတိုင်း စိတ်ကျရောဂါ ပြန်ဖြစ်မယ် ထင်နေခြင်း</b></h3>
လူဆိုတာတော့ အမြဲတမ်း အဆင်ပြေတာတွေ၊ ပျော်စရာတွေချည်းပဲ ကြုံနေမှာတော့ မဟုတ်ပါဘူး။ အပေါ်မှာ ပြောခဲ့တဲ့ အယူအဆမျိုးဟာ စိတ်ကျရောဂါဖြစ်ပြီး ပျောက်ကင်းသွားပြီးတဲ့လူတွေမှာ ဖြစ်လေ့ရှိပါတယ်။ အဆင်မပြေတာ တစ်ခုခုကြုံတိုင်း အရင်လိုပဲ စိတ်ကျရောဂါ ပြန်ဖြစ်မယ်လို့ ထင်နေတာပဲ ဖြစ်ပါတယ်။ အမှန်ကတော့ အဆင်မပြေမှုတွေဟာ လူတိုင်းကြုံနေရတာပဲ ဖြစ်လို့ တခြားလူတွေလိုပဲ ကြိုးစား ကျော်ဖြတ်သွားလိုက်ရင် ရပါတယ်။
<h3><b>၃။ ပြသနာ ကြုံလာရင် ကိုယ်တိုင်ပဲ ဖြေရှင်းသင့်တယ်လို့ ယူဆခြင်း</b></h3>
ဒါကတော့ အပေါ်က အယူအဆနဲ့ ပြောင်းပြန် ဖြစ်ပါတယ်။ စိတ်ကျရောဂါကို ခံစားပြီး ပျောက်ကင်းသွားပြီးတဲ့ လူတွေက ပြသနာတွေ၊ အခက်အခဲတွေကို ကြုံလာတိုင်းကိုယ်တိုင်ပဲ ဖြေရှင်းသင့်တယ်လို့ ယူဆတာပဲ ဖြစ်ပါတယ်။ အမှန်ကတော့ ကိုယ်မနိုင်တဲ့၊ အကူအညီလိုမယ်ထင်တဲ့ ပြသနာမျိုးဆိုရင် မိသားစု၊ သူငယ်ချင်းစတဲ့ သူတွေဆီကနေ အကူအညီ ယူလို့ ရပါတယ်။ ယူခွင့်လည်း ရှိပါတယ်။ ဒီလိုယူတဲ့အတွက် ကိုယ့်ကို ကိုယ် ပျော့ညံ့တဲ့လူလို့ ခံစားစရာမလိုသလို ဒီလိုယူလိုက်တဲ့အတွက် စိတ်ကျရောဂါ ပြန်ဖြစ်စရာအကြောင်းလည်း မရှိပါဘူး။
<h3><b>၄။ မိိမိကြောင့် တခြားလူတွေ ဒုက္ခရောက်နေရတယ်၊ ဝန်ပိတယ်၊ အခက်အခဲဖြစ်နေတယ်လို့ ယူဆခြင်း</b></h3>
ဒါကတော့ စိတ်ကျရောဂါ ဖြစ်တဲ့သူတွေမှာ အများဆုံး တွေ့ရတတ်တဲ့ စိတ်ခံစားချက် ဖြစ်ပါတယ်။ ကိုယ်တိုင်က စိတ်ဓာတ်တွေကျပြီး ဘာမှ ကောင်းကောင်း မလုပ်နိုင်တဲ့အတွက် ကိုယ့်ကြောင့် သူများတွေ ဝန်ထုပ်ဝန်ပိုးဖြစ်ရတယ်လို့ ယူဆနေတာပဲ ဖြစ်ပါတယ်။ ဒီအတွေးကတော့ အန္တရာယ် အရမ်းများတဲ့ အတွေးပဲ ဖြစ်ပါတယ်။ အရမ်းခံစားချက် ပြင်းထန်လာတဲ့အခါမှာ ကိုယ့်ကိုကိုယ့် သတ်သေတာမျိုးတွေအထိ လုပ်လာနိုင်ပါတယ်။
<h3><b>၅။ စိတ်ကျရောဂါအတွက် ဆေးတွေဟာ စသောက်ပြီးရင် တစ်သက်လုံးသောက်ရတော့မယ်လို့ ယူဆနေခြင်း</b></h3>
စိတ်ကျရောဂါအတွက် သောက်သုံးရတဲ့ဆေးတွေဟာ အများအားဖြင့် ၁ဝနှစ်လောက်အထိသာ သောက်သုံးရတာဖြစ်ပြီး တစ်သက်လုံး သောက်စရာ မလိုအပ်ပါဘူး။ ဒါပေမဲ့ တချို့ရောဂါခံစားရသူတွေဟာ ဒီစိတ်ရောဂါဆေးတွေကို စွဲသွားတတ်တာမျိုးတော့ ဖြစ်တတ်ပါတယ်။ ဘာ့ကြောင့်ဆို ဒီဆေးတွေဟာ သူတို့ရဲ့ စိတ်ထိုင်းမှိုုင်းနေတာကို လျှော့ချပေးနိုင်လို့ပဲဲဲဲ ဖြစ်ပါတယ်။
<h3><b>၆။ စိတ်ကျရောဂါအတွက် ဆေးတွေဟာ ဘေးထွက်ဆိုးကျိုး များလွန်းမယ်လို့ထင်နေခြင်း</b></h3>
စိတ်ကျရောဂါအတွက် သောက်ရတဲ့ဆေးတွေဟာ ဦးနှောက်ထဲက ဟော်မုန်းအပြောင်းအလဲတွေကို ပုံမှန်ဖြစ်အောင် ထိန်းညှိပေးတာပဲ ဖြစ်ပါတယ်။ ဒါ့အပြင် ထူးထူးခြားခြား ဘေးထွက်ဆိုးကျိုးမျိုးတော့ မရှိပါဘူး။
<h3><b>၇။ ကိုယ့်ကိုကိုယ် စိတ်ကျရောဂါ ခံစားရနိုင်တဲ့လူ မဟုတ်နိုင်ဘူးလို့ ထင်နေခြင်း</b></h3>
တချို့ စိတ်ကျရောဂါ ခံစားရသူတွေ ကြုံရတဲ့ပြသနာက ကိုယ့်ကိုကိုယ် စိတ်ကျရောဂါ ခံစားရလောက်အောင် စိတ်မပျော့ဘူးလို့ ယူဆကြတာပဲ ဖြစ်ပါတယ်။ ဒီလို ယူဆတဲ့အတွက် ရောဂါဖြစ်နေတယ်ဆိုတာ လက်မခံဘဲ ကုသမှုတွေကိုလည်း ငြင်းဆန်တတ်ကြပါတယ်။ ဒါ့အပြင် ကိုယ့်သူငယ်ချင်းတွေကလည်း စိတ်ကျနေတဲ့လူ တစ်ယောက်ကို မပေါင်းချင်တော့ဘူးလို့ ထင်နေတာ၊ စိတ်ကျရောဂါ ဖြစ်နေတာသိသွားရင် အထင်သေးခံရမှာ ကြောက်တာ၊ ကုသမှုခံရလောက်တဲ့ထိ မဆိုးဘူးလို့ယူဆနေတာ၊ ဆေးတွေသောက်ရင်လည်း ထူးမှာ မဟုတ်ဘူးလို့ထင်တာ၊ ဘာပဲလုပ်လုပ် မထူးတော့ဘူးလို့ ထင်တာ စတဲ့စတဲ့ လွဲမှားတဲ့အယူအဆတွေ အများကြီး ရှိနေပါသေးတယ်။
<br><br>Source-<b> Dr. Aung Zin Ko</b>
</body>
</html>