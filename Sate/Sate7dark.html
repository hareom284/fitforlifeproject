<!DOCTYPE html>
<head><link rel="icon" href="Project201/logo.png">
<title>လက်ဆေးခြင်းက ကျန်းမာရေးနဲ့ ဘယ်လို ဆက်စပ်မှု ရှိသလဲ</title>
<style>
*{background-color:black; color:white;}
h1{background-color:gray; }
</style>
<meta charset="utf-8">
</head>
<body>
<div>
<h1>လက်ဆေးခြင်းက ကျန်းမာရေးနဲ့ ဘယ်လို ဆက်စပ်မှု ရှိသလဲ</h1>
</div>
<img src="images/img7.jpg" width="250" height="250">
<div>
<h3><b>လက်ဆေးတာ ဘာလို့ အရေးကြီးတာလဲ</b></h3>
အထိအတွေ့ဆိုတာ လူတွေအနေနဲ့ ပတ်ဝန်းကျင်နဲ့ ထိတွေ့ဆက်ဆံရာမှာ အသုံးပြုတဲ့နည်းလမ်း တစ်ခု ဖြစ်ပါတယ်။ တကယ်လို့ သင့်အနေနဲ့ သင် အရာဝတ္တုတခုကို (ဥပမာ- သင့် နှာခေါင်း၊ ပါးစပ်၊ မျက်လုံး) ဘယ်နှကြိမ် ထိတွေ့ခဲ့လဲဆိုတာ ရေတွက်ကြည့်မယ်ဆိုရင် မိနှစ်ပိုင်းအတွင်းမှာ ဆက်မရေနိုင်တော့ဘဲ အရှုံးပေးရပါလိမ့်မယ်။
<br><br>သဘောသဘာဝအရကိုက လက်ဟာ အန္တရာယ်ရှိတဲ့ ပိုးမွှားတွေနဲ့ နေ့စဉ်နေ့တိုင်း ထိတွေ့နေရပါတယ်။ လက်ကိုနည်းစနစ် မှန်မှန်ဆေးပေးတာဟာ ဒီရောဂါပိုးမွှားတွေကို ဖယ်ရှားပေးပြီး သင်နဲ့ သင့်ပတ်ဝန်းကျင်ကိုပါ ကျန်းမာစေပါလိမ့်မယ်။
<br><br>သင့်လက်ကို ရေနဲ့ ဆပ်ပြာ အသုံးပြုပြီး စနစ်တကျဆေးကြောတာက ကျန်းမာတဲ့ လူတွေအတွက်ပြဲဖစ်ဖြစ်၊ ကိုယ်ခံအား နည်းနေတဲ့ လူတွေအတွက်ပဲဖြစ်ဖြစ် အန္တရာယ်ရှိနိုင်တဲ့ ရောဂါတွေကို ကာကွယ်ပြီးသား ဖြစ်နိုင်ပါတယ်။
<br><br>ဖြစ်နိုင်တဲ့ ရောဂါတွေကတော့ နမိုးနီးယားလို အဆုတ်ရောဂါကနေ ဝမ်းပျက်ဝမ်းလျောလို အစာအိမ်နဲ့ အူလမ်းကြောင်းဆိုင်ရာရောဂါတွေ အထိ မျိုးစုံ ရှိပါတယ်။ ဒီထဲက တော်တော်များများကတော့ တချို့အတွေက် အထူးသဖြင့် ကလေးတွေ အတွက် အသက်အန္တရာယ်အထိ ရှိနိုင်ပါတယ်။ သင့်အနေနဲ့ သင်ကိုယ်တိုင် နေမကောင်း မဖြစ်နေရင်တောင် ဒီရောဂါပိုးတွေကို ဖြန့်ဝေနေသူ ဖြစ်နိုင်ပါတယ်။
<h3><b>အကောင်းဆုံး လက်ဆေးနည်းဆိုတာ ဘာလဲ</b></h3>
သင့်လက်ကို ရေနဲ့ ဆပ်ပြာ အသုံးပြုဆေးကြောတာဟာ ရေသက်သက်ပဲ သုံးဆေးတာထက် ရောဂါပိုးမွှားတွေကို သိသိသာသာ ဖယ်ရှားပေးနိုင်ပါတယ်။ ပိုးသတ်ဆေးပါတဲ့ ဆပ်ပြာတွေ( Antibactorial Soap) လောက်အထိ အိမ်မှာ အမြဲ သုံးစရာမလိုပါဘူး။ သာမန်ဆပ်ပြာနဲ့တင် အဆင်ပြေပါတယ်။
<h3><b>လက်ကို စနစ်တကျ ဘယ်လို ဆေးကြောကြမလဲ</b></h3>
လက်ကို စနစ်တကျ ဆေးဖို့ အဆင့်တွေကတော့-
<br>၁။ လက်ကို ပုံမှန်အပူချိန်ရှိတဲ့ ရေအောက်မှာ ဆေးပါ။ ရေနွေးက ရေအေးထက် ရောဂါပိုး ပိုသတ်နိုင်တယ်ဆိုတာ မဟုတ်ပါဘူး။
<br>၂။ သင့်သုံးချင်တဲ့ ဆပ်ပြာ အမျိုးအစားကို သုံးပြီး လက်ဆေးလို့ ရပါတယ်။ စမ်းသုံးကြည့်သင့်တဲ့ အမျိုးအစားတွေကတော့ ဆပ်ပြာရည်၊ ဆပ်ပြာအမြှုပ်နဲ့ အရေပြား အစိုဓာတ်ထိန်းပေးတဲ့ ပစ္စည်းထည့်ပေါင်းထားတဲ့ ဆပ်ပြာ စတာတွေကို သုံးကြည့်နိုင်ပါတယ်။
<br>၃။ ဆပ်ပြာ အမြှုပ်ထွက်အောင် မိနှစ်ဝက် ဒါမှမဟုတ် အဲထက်ကြာအောင် လက်နှစ်ဖက်ကို ပွတ်နေပါ။ ဆပ်ပြာမြှုပ်ကို လက် နေရာ အနှံ့နဲ့ လက်ကောက်ဝတ် အထိ ရောက်အောင် ပွတ်သပ်ပါ။ လက်ကြားနဲ့ လက်သည်းကြားတွေပါ ဆပ်ပြာရောက်အောင် သေချာပွတ်ပါ။
<br>၄။ ရေဆေးချပြီး သေချာ အခြောက်ခံပါ။
<br>၅။ တကယ်လို့ သင်ဟာ အများသုံးအိမ်သာ သုံးရရင် ရေဘုံဘိုင် ပိတ်ဖို့နဲ့ တံခါးလက်ကိုင် ကိုဖွင့်ဖို့ကို စက္ကူတစ်သျှူး သုံးနိုင်ပါတယ်။
<h3><b>ဘယ်အချိန်တွေမှာ လက်ဆေးရမလဲ</b></h3>
မကြာခဏ လက်ဆေးခြင်းဟာ တစ်ကိုယ်ရည် ကျန်းမာရေးအလေ့အကျင့် တစ်ခုပါ။ သင့်အနေနဲ့ နေ့တိုင် းပြုလုပ်သင့်ပါတယ်။
<br>သင် လက်ဆေးသင့်တဲ့ အချိန်တွေကတော့ –
     <ul>
	<li>အစားအသောက် ပြင်ဆင်တာနဲ့ စားသောက်တဲ့အချိန်။</li>
     </ul>
အစားအသောက် မပြင်ဆင်ခင်၊ ပြင်ဆင်ချိန်နဲ့ ပြင်ဆင်ပြီးချိန် မှာဆေးသင့်ပါတယ်။ အထူးသဖြင့် သားစိမ်း ငါးစိမ်းတွေနဲ့ ဥတွေနဲ့ ထိတွေ့ရရင်ပေါ့။
    <ul>
	<li>အစားအသောက် မစားသောက်ရသေးခင် အချိန်။</li>
	<li>တစ်ကိုယ်ရည် ကျန်းမာရေး၊ ထိတွေ့လုပ်ကိုင်ရမယ့် အရာတွေနဲ့ ကျန်းမာရေးဆိုင်ရာ ကိစ္စတွေ အတွက် အိမ်မှာပဲဖြစ်ဖြစ်၊ အများသုံးပဲဖြစ်ဖြစ် အိမ်သာဝင်ပြီးတဲ့အချိန်။</li>
	<li>ကလေးရဲ့ သေးခံနဲ့ ကလေးကို အပေါ့ အလေး တည်ပြီးတဲ့အချိန်။</li>
	<li>မျက်ကပ်မှန်တွေ မလဲချိန်။</li>
	<li>နှပ်ညှစ်၊ ချောင်းဆိုးပြီးတဲ့အခါ အထူးသဖြင့် သင်က ဖျားနာနေတဲ့အချိန်။</li>
	<li>ဆေး မသောက်ခင်၊ မထည့်ခင်အချိန်-၀ ဥပမာ- သောက်ဆေး၊ မျက်စဉ်းခတ်မယ်ဆိုရင်။</li>
	<li>လိင်ဆက်ဆံတာ ဒါမှမဟုတ် အထိအတွေ့နဲ့ ဆိုင်တဲ့ ကိစ္စတွေ ပြီးချိန်။</li>
	<li>အနာဒဏ်ရာ တစ်ခုခု ကို ကိုယ့်ကို ကိုယ်ပဲ ဖြစ်ဖြစ် သူများကိုဖြစ်ဖြစ် ကုသပြီးချိန်။</li>
	<li>လူမမာကို ပြုစုပြီးချိန်။</li>
	<li>ယာဉ်လမ်းကြောဆိုင်ရာ နေရာတွေနဲ့ ညစ်ပေတဲ့ပစ္စည်းတွေ ကိုင်တွယ်ပြီးချိန်။</li>
    </ul>
အများပြည်သူသုံး ပို့ဆောင်ဆယ်သွယ်ရေး ယာဉ်တွေ မသုံးခင်နဲ့ သုံးပြီးတိုင်း၊ အထူးသဖြင့် ရထားနဲ့ ကားပေါ်က လက်တန်းတွေကို ကိုင်ခဲ့မိရင် လက်ဆေးသင့်ပါတယ်။
    <ul>
	<li>ပိုက်ဆံသို့ ငွေရှင်း ဖြတ်ပိုင်း ကိုင်ပြီးတဲ့အချိန်။</li>
	<li>အိမ်ထဲက အမှိုက်ပုံး သို့ လမ်းပေါ်က အမှိုက်ပုံးကို ကိုင်ပြီးတဲ့အချိန်။</li>
	<li>ကြည့်ရုံနဲ့ ညစ်ပတ်နေမှန်း သိသာတဲ့ အရာတွေနဲ့ ထိပြီးတဲ့အခါနဲ့ သင့်လက်တွေ ညစ်ပတ်နေတဲ့ အချိန်။</li>
	<li>ကျန်းမာရေးနဲ့ တခြားကိစ္စတွေ ပြုလုပ်ပြီးချိန်။</li>
    </ul>
သင်က ကျန်းမာရေးလုပ်သားတစ်ဦး (ဥပမာ- ဆရာဝန်၊ ဓာတ်မှန် ပညာရှင်နဲ့ အကြောပြင်ဆရာ) ဖြစ်ခဲ့ရင် လူနာကို မကုသမှီနဲ့ ကုသပြီးတိုင်းမှာ လက်ဆေးရပါမယ်။
   <ul>
	<li>သင်ဟာ အလှအပ ပြင်ပစ္စည်းဆိုင်ရာ ပညာရှင်၊ အလှအပပညာရှင်၊ တက်တူး အနုပညာရှင်နဲ့ အလှအပရေးရာ ဆရာဝန် စတဲ့ အလုပ်တွေလုပ်ကိုင်နေသူဆိုရင် သင့်ရဲ့ ဝယ်ယူအသုံးပြုသူနဲ့ အလုပ် မလုပ်ခင်နဲ့ လုပ်ပြီးတဲ့အချိန်တိုင်း။</li>
	<li>ဆေးရုံ၊ ဆရာဝန်ရုံးခန်း၊ သက်ကြီးရွယ်အိုနဲ့ ကလေးသူငယ် ပြုစုစောင့်ရှောက်ရေး စင်တာတွေနဲ့ တခြား ကျန်းမာရေးဆိုင်ရာ အဆောက်အဦးတွေကို ဝင်ပြီးချိန်နဲ့ မဝင်ခင် အချိန်တိုင်း။</li>
	<li>အိမ်မွေးတိရစ္ဆာန်ကိုင်တွယ်ပြီးတဲ့အချိန်။</li>
    </ul>
သင့်အိမ်မွေးတိရစ္ဆာန်ကို အစာကျွေးပြီးတိုင်း အထူးသဖြင့် သူတို့က အစာအစိမ်းတွေစားတတ်ရင်  ဒါမှမဟုတ် သင့်ခွေးနဲ့ လမ်းလျှောက်ပြီးတိုင်းနဲ့ တိရစ္ဆာန် အညစ်အကြေးတွေကို သန့်ရှင်းရေးလုပ်ပြီးတိုင်း လက်ဆေးပါ။
<h3><b>လက်သန့်စင်ဆေးရည်တွေကို ဘယ်အချိန်သုံးရမလဲ၊ ဘယ်လိုသုံးရမလဲ။</b></h3>
လက်သန့်စင်ဆေးရည်တွေကို တစ်သျှူး ဒါမှမဟုတ် ဂျယ်လ် ပုံစံနဲ့ လွယ်လွယ်ကူကူ ရနိုင်ပါတယ်။ ရေနဲ့ ဆပ်ပြာ အလွယ်တကူ မရနိုင်တဲ့အခါတွေမှာ ဒါတွေကို သုံးလို့ ရပါတယ်။
<br><br>ဒါပေမဲ့ ဒီလက်သန့်ဆေးတွေကို အမြဲ မသုံးသင့်ပါဘူး။ ဘာကြောင့်လဲဆိုတော့ ရေနဲ့ ဆပ်ပြာကသာ အညစ်အကြေးနဲ့ ပိုးမွှားတွေကို ဖယ်ရှားရမှာ လက်သန့်ဆေးတွေထက် ပိုသင့်တော်လို့ပါ။ လက်သန့်ဆေးတွေကို မကြာခဏသုံးပေးခြင်းက သင့်လက်နဲ့ အရေပြားပေါ်က ကောင်းတဲ့ ပိုးတွေကိုပါ ဖယ်ရှားပစ်ပါလိမ့်မယ်။
<h3><b>လက်သန့်စင်ဆေးသုံးတိုင်းမှာ ဒါတွေကို သတိပြုပါ  </b></h3>
   <ul>
	<li>အရက်ပျံပါတဲ့ ပစ္စည်းကိုသုံးပါ။ လက်သန့်ဆေးမှာ အရက်ပျံ အနည်းဆုံး ၆၀ ရာခိုင်နှုန်းပါတာကို သုံးပါ။ အရက်ပျံ အမျိုးအစားအများကြီးထဲကမှ အီသနော်- Ethanol နဲ့ Isopropanal အမျိုးအစားပါတာကို သုံးပါ။</li>
	<li>လက်ကို သေချာ ပွတ်သပ်ဆေးကြောပါ။ အညွန်းမှာပါတဲ့ ပမာဏအတိုင်းသုံးပြီး လက်ကို နှံ့စပ်အောင် ပွတ်ပါ။ လက်ရဲ့နေရာ အနှံ့အပြား၊ လက်ကောက်ဝတ်နဲ့ လက်သည်းကြားပါမကျန် နှံ့စပ်အောင်ပွတ်ပါ။ လေနဲ့ အလိုလို ခြောက်သွားတဲ့အထိ ပွတ်ဆေးပါ။</li>
	<li>ကိုယ်နဲ့မကွာသယ်သွားပါ။ လက်သန့်ဆေး ဘူးအသေးလေးပဲဖြစ်ဖြစ် သွားလေရာ သယ်သွားတာဟာ အကြံကောင်း တစ်ခုပါ။ သင့်အနေနဲ့ ခွေးနဲ့လမ်းလျှောက်တာပဲဖြစ်ဖြစ်၊ ခရီးသွားရင်ပြဲဖစ်ဖြစ်၊ အတန်းတက်ရင်ပဲဖြစ်ဖြစ် အလွယ်တကူ သုံးလို့ရပါတယ်။</li>
   </ul>
<h3><b>လက်ဆေးခြင်းအတွက် အကြံပြုချက်များ</b></h3>
   <ul>
	<li>သင့် အရေပြားကို သန့်ရှင်းပြီး ရေဓာတ်ပြည့်ဝနေအောင် ထားပါ။</li>
	<li>ကောင်းလွန်းအားကြီးရင်လည်း အဆိုးတွေ ဖြစ်လာတတ်တဲ့အထဲမှာ လက်ဆေးတာဟာလည်း တစ်ခု အပါအဝင် ဖြစ်ပါတယ်။</li>
	<li>လက်ကို နီရဲကြမ်းတမ်းခြောက်သွေ့အောင်အထိ ဆေးနေမိတယ်ဆိုရင်တော့ လိုတာထက် ပိုလုပ်နေတယ်ဆိုတာ သိသာပါတယ်။ ဒီလို လုပ်တာကြောင့် သင့် လက်ဟာ အက်ကြောင်းတွေ ထင်လာပြီး သွေးထွက်လာရင် ရောဂါပိုးတွေ အလွယ်တကူ ဝင်ရောက်နိုင်ပါတယ်။</li>
	<li>အရေပြားခြောက်သွေ့တာကို ကာကွယ်နိုင်ဖို့ အစိုဓာတ် ထိန်းပစ္စည်းပါတဲ့ ဆပ်ပြာ ဒါမှမဟုတ် လက်ဆေးပြီးတိုင်း လိုးရှင်း ဒါမှမဟုတ် ခရင်မ် တစ်ခုခု လိမ်းပေးပါ။</li>   
   </ul>
<h3><b>ဆပ်ပြာနဲ့ သိမ်းထားမယ့် နေရာကို ရွေးချယ်သတ်မှတ်ပါ</b></h3>
ပိုးမွှားတွေဟာ သေချာ မသိမ်းထားတဲ့ ဆပ်ပြာခဲ ပေါ်မှာ ရှင်သန်နေနိုင်တဲ့အတွက် ဆပ်ပြာရည်ကတော့ ရွေးချယ်သင့်တဲ့ နည်းလမ်းတစ်ခုပါ။ ဆပ်ပြာရည်ကို ကျောင်းတွေနဲ့ နေ့ကလေး ထိန်းကျောင်းလိုနေရာတွေမှာ ပိုသုံးသင့်ပါတယ်။
<h3><b>အလွန်အကျွံ မလုပ်ပါနဲ့</b></h3>
ကလေးတွေ အပါအဂင် တချို့လူတွေမှာ မကြာခဏ လက်ဆေးလွန်းခြင်းဟာ Obsessive Compulsive Disorder လို့ ခေါ်တဲ့ စိတ် ရောဂါတစ်မျိုးရဲ့ လက္ခဏာဖြစ်နေတတ်ပါတယ်။
<h3><b>ကလေးတွေအတွက် လက်ဆေးတဲ့ အလေ့အကျင့် ဖြစ်အောင် ဘယ်လို လုပ်ပေးမလဲ</b></h3>
သင်က မိဘ၊ ဆရာ ဒါမှမဟုတ် ကလေးထိန်းဖြစ်နေခဲ့ရင် ကလေးတွေကို လက် သေချာဆေးခိုင်းဖို့က ခက်ခဲတဲ့ အရာပါ။ အဲဒီအတွက် အကြံပြုချက်လေးတွေကို ဖော်ပြပေးလိုက်ပါတယ်။  
  <ul>
	<li>ကလေးရဲ့ အကြိုက်ဆုံး သီချင်းတစ်ပုဒ်ကို ဆိုခိုင်းပြီး လက်ဆေးခိုင်းပါ။ တကယ်လို့ သီချင်းက တိုတိုလေးဆိုရင် နှစ်ခါ ပြန်ဆိုခိုင်းပါ။ ကလေးအနေနဲ့ တစ်ကြိမ်ကို ကိုယ်ပိုင်အသံနဲ့ ဆိုနိုင်ပြီး နောက်တစ်ကြိမ်ကို သူကြိုက်တဲ့ ဇာတ်ကောင်ရဲ့ အသံနဲ့ ဆိုလို့ ရပါတယ်။</li>
	<li>လက်ဆေးတာရဲ့ အဆင့် တစ်ခုချင်းစီပါတဲ့ သီချင်း ဒါမှမဟုတ် ကဗျာ တပုဒ် စပ်ထားပြီးတော့ လက်ဆေးတိုင်းမှာ ကလေးတွေနဲ့အတူ ရွတ်ဆိုပါ။ အထူးသဖြင့် အိမ်သာဝင်ပြီးချိန်နဲ့ အစားမစားခင်မှာပေါ့။</li>
	<li>ကျောင်းက ဘေစင်ကော အိမ်က ဘေစင်ကောကို ကလေးတွေ မှီလောက်တဲ့နေရာမှာ ထားပါ။</li>
	<li>ကလေးတွေအတွက် အဆင်ပြေမယ့် ဆပ်ပြာကိုသုံးပါ။ ဥပမာ- အရောင်ပြောင်းတဲ့ ဆပ်ပြာမြှုပ်နဲ့ ဆပ်ပြာရည်၊ ကလေးတွေအတွက် အဆင်ပြေမယ့် အနံ့နဲ့ အရောင်တောက်တောက်ပုလင်းနဲ့ထည့်ထားတဲ့ ဆပ်ပြာရည် သုံးပါ။</li>
	<li>လက်ဆေးနေတုန်း ဆော့လို့ ရမယ့် ကစားနည်းတွေ ဆော့ပါ။</li>
    </ul>
<h3><b>နောက်ဆုံးအမှာစကား</b></h3>
လက်ကို ရိုးရိုးဆပ်ပြာနဲ့ ရေသုံးပြီးဆေးတာဟာ ရောဂါပိုးမွှားတွေ ပြန့်နှံ့မှုကို ကာကွယ်ဖို့အတွက် အကောင်းဆုံး အကျိုး အရှိဆုံးနည်းပါပဲ။ လက်ဆေးတာဟာ အသက်ရှူလမ်းကြောင်းဆိုင်ရာနဲ့ အူလမ်းကြောင်းဆိုင်ရာ ရောဂါတချို့ကို ကာကွယ်နိုင်ပါတယ်။
<br><br>သင့်အနေနဲ့ အစားအစာတွေကို မကိုင်တွယ်ခင်မှာ လက်ဆေးဖို့ အရေးကြီးပါတယ်။ ပုံမှန် ပိုးသတ်ဆေးမပါတဲ့ လက်ဆေးဆပ်ပြာတွေဟာလဲ နေ့စဉ်သုံးဖို့ အဆင်ပြေပါတယ်။
<br><br>Source-<b>ဒေါက်တာ ကောင်းစံလင်း </b>
</div>
</body>
</html>