<!DOCTYPE html>
<head><link rel="icon" href="Project201/logo.png">
<title>သူတစ်ပါးရဲ့ခန္ဓာကိုယ် အလှတရားနဲ့ ပတ်သတ်ပြီးမှန်ကန်စွာ ချီးကျူးတတ်စေဖို့</title>
<style>
*{background-color:black; color:white;}
h1{background-color:gray; }
</style>
<meta charset="utf-8">
</head>
<body>
<div>
<h1>သူတစ်ပါးရဲ့ခန္ဓာကိုယ် အလှတရားနဲ့ ပတ်သတ်ပြီးမှန်ကန်စွာ ချီးကျူးတတ်စေဖို့</h1>
</div>
<img src="images/img3.jpg" width="250" height="250">
<div>
<br><p>လူတစ်ယောက်နဲ့ တစ်ယောက်တွေ့ဆုံတဲ့အခါ ခန္ဓာကိုယ်နဲ့ ပတ်သတ်လို့ ချီးကျူးပြောဆိုလေ့ရှိကြပါတယ်။ လောကဝတ်ကြောင့်ပဲဖြစ်ဖြစ်၊ တကယ်စိတ်ထဲကပါလို့ပဲ ဖြစ်ဖြစ်-
    <ul>
	<li>“ပိုကျန်းမာလာသလိုပဲနော်”</li>
	<li>“မင်းက အရမ်းကို စိတ်ဓာတ်ခိုင်မာတာပဲ”</li>
	<li>“မင်းက ပိုကြည့်ကောင်းလာတယ်” စသဖြင့် ချီးကျူးစကားတွေ ပြောလေ့ရှိကြပါတယ်။</li>
    </ul>
</p>
<h3><b>ခန္ဓာကိုယ်နဲ့ ပတ်သတ်ပြီး ပြောဆိုရတာဟာရှုပ်ထွေးပါတယ်</b></h3>
<p>လူဆိုတာကတော့ ကိုယ့်ကို ချီးကျူးစကားပြောတဲ့အခါ သဘောကျတတ်ကြတာချည်းပါပဲ။ ဒါပေမဲ့ ခန္ဓာကိုယ်နဲ့ ပတ်သတ်ပြီး ပြောဆိုရတာဟာ ထင်သလောက် မရိုးရှင်းပါဘူး။ ခန္ဓာကိုယ်အကြောင်း ပြောတဲ့အခါ ကောင်းတယ်၊ မကောင်းဘူးဆိုတဲ့ သဘောတွေထက် ပိုရှုပ်ထွေးတဲ့သဘောတွေ အများကြီး ပါလာပါတယ်။ ဒါကြောင့် တချို့သူတွေကို သူတို့ရဲ့ ခန္ဓာကိုယ်နဲ့ ပတ်သတ်လို့ ချီးကျူးပေးတာဟာ သူတို့ကို ကူညီရာ မရောက်သလို မိမိနဲ့ ဆက်ဆံရေးကိုပါ ထိခိုက်နိုင်တဲ့ထိ ဖြစ်နိုင်ပါတယ်။ အထူးသဖြင့် မိမိနဲ့ အရမ်းအကျွမ်းတဝင် မဖြစ်သေးတဲ့သူတွေပေါ့။ အခုခေတ်မှာ လူမှုကွန်ယက်- Social Media တွေ အရမ်းခေတ်စားတဲ့တာကြောင့် လူတစ်ယောက်ရဲ့ ဘဝကို အွန်လိုင်းကနေပဲ ကြည့်ပြီးဆုံးဖြတ်ကာ ကောမန့်-Comment ပေးတတ်ကြပါတယ်။ အကောင်းဆုံး အကြံပေးချင်တာကတော့ တစ်ပါးသူရဲ့ အသွင်အပြင်နဲ့ပတ်သတ်လို့ ကောမန့် မရေးတာ အကောင်းဆုံးပါပဲ။
<br><br>အမေရိကန် စာရေးဆရာမ Alana Massey က ရေးဖူးပါတယ်။ “လူတစ်ယောက်အကြောင်းကို သေချာမသိဘဲ သူ့ရဲ့ခန္ဓာကိုယ်အကြောင်းကို ဝေဖန်ဖို့ သင့်တော်တဲ့၊ စိတ်ချရတဲ့စကားလုံးဆိုတာ မရှိပါဘူး” တဲ့။ သင်က ဘာပြသနာမှ မရှိလောက်ပါဘူးလို့ ရေးလိုက်တဲ့ ကောမန့် တစ်ကြောင်းပဲဖြစ်ဖြစ်၊ စကားတစ်ခွန်းပဲဖြစ်ဖြစ်ဟာ တစ်ပါးသူအတွက်မှာ ကြီးမားတဲ့ ထိုးနှက်မှုတစ်ခု ဖြစ်နေနိုင်တာကို သတိပြုရပါမယ်။ ဥပမာ-ပိုကျန်းမာလာသလိုပဲနော် လို့ ပြောလိုက်တဲ့အခါ ကိုယ်ကတော့ ဘာရယ်မဟုတ်ပြောလိုက်ပေမဲ့ အရင်က သိပ်မကျန်းမာဘူးလို့ ပြောတဲ့ အဓိပ္ပာယ် သက်ရောက်သွားတတ်ပါတယ်။ ဒါကြောင့် သင့်တော်တဲ့၊ စိတ်ချရတဲ့ စကားလုံး ရှာလို့မရနိုင်ဘူးလို့ ပြောတာပဲဖြစ်ပါတယ်။ တကယ်လို့ နာတာရှည်ရောဂါ ဝေဒနာ ခံစားနေရတာပဲဖြစ်ဖြစ်၊ စီးပွားရေး၊ လူမှုရေးစတာတွေကြောင့် စိတ်ဓာတ်ကျတာကို ခံစားနေရလို့ပဲဖြစ်ဖြစ် အကြောင်းတစ်ခုခုကြောင့် မိမိရဲ့ အသွင်အပြင်၊ ခန္ဓာကိုယ်ကို ဂရုမစိုက်နိုင်တဲ့သူမျိုးကိုလည်း သူ့အသွင်အပြင်နဲ့ ပတ်သတ်လို့ သွားချီးကျူးနေရင်လည်း သိပ်ထိရောက်မှာ မဟုတ်ပါဘူး။ သူ့ရဲ့ အသွင်အပြင်ထက် သူ့ရဲ့ စိတ်ဓာတ်ခိုင်မာမှု၊ ဇွဲရှိမှုတွေကို အားပေးခြင်းကသာ ပိုထိရောက်စေမှာ ဖြစ်ပါတယ်။</p>
<h3><b>လူတစ်ယောက်ရဲ့ အသွင်အပြင်၊ ခန္ဓာကိုယ်နဲ့ ပတ်သတ်ပြီး ချီးကျူးတာတွေကို ရပ်လိုက်ပါတော့</b></h3>
<p>ဆေးပညာအယူအဆအရ ကျန်းမာခြင်းဆိုတာ အနာရောဂါကင်းရှင်းခြင်းလို့ ယူဆကြတယ်။ ဒါပေမဲ့ အွန်လိုင်းမှာတော့ ကျန်းမာခြင်းဆိုတာ ပိန်သွယ်ခြင်း၊ ခန္ဓာကိုယ် အချိုးအစားပြေပြစ်ခြင်းလို့ ယူဆကြပါတယ်။ အွန်လိုင်းမှာ ပုံလှလှလေးတင်လိုက်ရင် ချီးကျူးစကားတွေ ကြားရတာ မှန်ပေမဲ့ ခန္ဓာကိုယ်ပေါ် မူတည်တဲ့စကားတွေဖြစ်တဲ့အတွက် စိ်တ်မချရပါဘူး။ ဒီချီးကျူးမှုတွေက တစ်ပါးသူအတွက် Message အမှားတွေ ဖြစ်သွားနိုင်ပါတယ်။ ဘာ့ကြောင့်ဆို အဲ့လို ပုံတစ်ပုံရဖို့ နောက်ကွယ်မှာ ဘယ်နှခါလောက် ပြန်ပြင်ရလဲ၊ ခန္ဓာကိုယ်ကို ဘယ်လောက် ပြောင်းလဲထားရလဲဆိုတာ သင်မသိနိုင်လို့ပဲ ဖြစ်ပါတယ်။ ဒါကို ချီးကျူးတာ ကောင်းတယ်ဆိုပေမဲ့ အမြဲ ဒီလို ချီးကျူးခံရဖို့လိုတယ်ဆိုတဲ့ အတွေးအမှားတွေ ဝင်သွားခဲ့ရင် အန္တရာယ်များလွန်းလှပါတယ်။
<br><br>ချီးကျူးတာအပြင် “ပိန်ချပ်နေတာပဲ၊ ပြားကပ်နေတာ” စသဖြင့် အလားတူ စကားလုံးမျိုးတွေ၊ Comment တွေကတော့ ပိုလို့တောင် အန္တရာယ် ကြီးသွားပါတယ်။ မိမိခန္ဓာကိုယ်ကို ပြဿနာတစ်ခုလို မြင်သွားစေနိုင်တဲ့စကားလုံးမျိုးတွေ ဖြစ်ပါတယ်။ ဒါကြောင့် နောက်တစ်ခါ သင့်ရဲ့သူငယ်ချင်း၊ ဒါမှမဟုတ် ကိုယ်ကြိုက်တဲ့ အနုပညာရှင် တစ်ယောက်ယောက်က ပုံတင်တာတွေ့ခဲ့ရင် Comment မရေးခင်လေးမှာ ဘာကိုရေးသင့်သလဲဆိုတာ တစ်စက္ကန့်လောက်လေး အချိန်ပေးပြီး စဉ်းစားကြည့်ပါ။
<br><br>ဒီတော့ ဘယ်လိုပြောရမလဲ၊ ဘယ်လို ချီးကျူးရမလဲဆိုတာ စဉ်းစားဖို့လိုလာပါပြီ။ သူတစ်ပါးရဲ့ အသွင်အပြင်၊ ခန္ဓာကိုယ် အချိုးအစား စတာတွေကို ရည်ရွယ်မယ့်အစား သူတို့ရဲ့ ကိုယ်ပိုင် အရည်အသွေးတွေ၊ အရည်အချင်းတွေကို ပိုပြီးချီးကျူးလိုက်ပါ။ ဥပမာ-
    <ul>
	<li>မင်းပြုံးတာ အရမ်းလှတာပဲ။</li>
	<li>မင်းက ဝတ်တတ်စားတတ်တယ်နော်။</li>
	<li>မင်းကိုကြည့်ရတာ ပျော်နေပုံပဲ၊ အမြဲပျော်ရွှင်ပါစေ ဒါမျိုးလေးတွေလောက်တော့ ပြောလို့ရပါတယ်။</li>
    </ul>
ဒါပေမဲ့ မှတ်ထားရမှာကတော့ ချီးကျူးဖို့အတွက် စိတ်ချရတဲ့ စကားလုံး မရှိဘူးဆိုတာပါပဲ။ အကောင်းဆုံးကတော့ ဓာတ်ပုံတွေကိုကြည့်ပြီး ဘာမှမရေးဘဲ Newfeed ကို ဆက်ပွတ်နေတာ အကောင်းဆုံးပါပဲ။</p>
<h3><b>တစ်စုံတစ်ယောက်ရဲ့ ခန္ဓာကိုယ်ကို သတ်မှတ်ချက်မထုတ်ပါနဲ့</b></h3>
<p>လူတိုင်းမှာ ခန္ဓာကိုယ် ရှိပါတယ်။ ဒီလိုပဲ လူတိုင်းမှာလည်း ကိုယ်ရေးကိုယ်တာ အပိုင်းတွေ ရှိပါတယ်။ ဒါတွေကို လိုက်ဖော်ထုတ်နေစရာ မလိုပါဘူး။ မြန်မာပြည်မှာလည်း လူတော်တော်များများဟာ လူမှုကွန်ယက်မှာ သူတို့ရဲ့ နေထိုင်မှုပုံစံတွေ၊ ခန္ဓာကိုယ်တွေကို ဖော်ပြနေကြပါတယ်။ ဒါပေမဲ့ လူအများစု စံထားတဲ့ ခန္ဓာကိုယ် ပုံစံအတိုင်း ကိုယ်လိုက်ဖြစ်စရာ မလိုဘူးဆိုတာ လုံးဝအရေးကြီးတဲ့ အဓိကအချက်ပါပဲ။
<br><br>နောက်တစ်မျိုးပြောရရင် ခန္ဓာကိုယ်ဟာ စစ်မြေပြင် မဟုတ်ပါဘူး။ လူတစ်ယောက်ရဲ့ ခန္ဓာကိုယ်ဟာ အမှားအမှန် ဆုံးဖြတ်တဲ့နေရာလည်း မဟုတ်ပါဘူး။ လူအများစုက ကျစ်လစ်တာကြိုက်လို့ဝတဲ့ သူတွေဟာ မှားတယ်ဆိုပြီး ယူဆလို့ မရပါဘူး။ ဒီသဘောပါပဲ၊ ခန္ဓာကိုယ်ပေါ်မူတည်ပြီးတော့ အမှန်အမှား ဆုံးဖြတ်လို့ မရပါဘူး။ ဘာကြောင့်လဲဆို ဆုံးဖြတ်တဲ့လူတွေ ကိုယ်တိုင်က ယူဆချက် မတူလို့ပါပဲ။ ဒါ့အပြင် အရေးကြီးတာက ဘယ်သူကမှ လူတစ်ယောက်ရဲ့ ခန္ဓာကိုယ်ကို အမှားအမှန် ခွဲခြားခွင့် မရှိသလို ဘယ်သူကမှလည်း အဆုံးအဖြတ် ခံယူစရာမလိုပါဘူး။ ဘာကြောင့်လဲဆိုတော့ ခန္ဓာကိုယ်ဆိုတာ တိုက်ခိုက်စရာလက်နက်တစ်ခု မဟုတ်လို့ပါပဲ။</p>
<h3><b>အသွင်အပြင်ပေါ် အရေးစိုက်တာထက်အားထုတ်မှုပေါ်ကို ပိုအလေးပေးပါ</b></h3>
<p>ခန္ဓာကိုယ်ကို လှပအောင် ထိန်းသိမ်းနေတဲ့၊ ကစားနေတဲ့လူတွေမှာ သူတို့ရဲ့ ခန္ဓာကိုယ်ပြောင်းလဲလာပုံကို အွန်လိုင်းမှာ တင်တတ်ကြပါတယ်။ ဒီလိုအခါမျိုးမှာ ကိုယ်ကသူ့ကိုချီးကျူးလိုက်ရင် သူလည်း ပျော်သွားမှာပါပဲ။ ဒါပေမဲ့ သူ့ခန္ဓာကိုယ်အဟောင်းကို မကောင်းဘူးလို့ သူထင်သွားနိုင်ပါတယ်။ တကယ်တမ်းတော့ သူ့ရဲ့ကြိုးစားလိုတဲ့ စိတ်ဟာ သူ့ခန္ဓာကိုယ်ထက် ပိုပြီးတန်ဖိုးကြီးတယ်ဆိုတာ သိဖို့လိုပါတယ်။ အမှန်တော့ ခန္ဓာကိုယ်ရဲ့ အရွယ်အစား၊ အလေးချိန်တွေဆိုတာ သိပ်တော့ အရေးမကြီးလှပါဘူး။ အမှန်တကယ် ကျန်းမာအောင် နေထိုင်ကျင့်ကြံနေတယ်ဆိုရင်တော့ ခန္ဓာကိုယ်ကြီးကြီးသေးသေး သိပ်အရေးမပါလှပါဘူး။</p>
<h3><b>သင့်ရဲ့စကားတစ်ခွန်း၊ စာကြောင်းတစ်ကြောင်းကြောင့် သူတစ်ပါး စိတ်ဓာတ်မကျပါစေနဲ့</b></h3>
<p>သူတစ်ပါးရဲ့ အသွင်အပြင်၊ ရုပ်ရည်၊ ခန္ဓာကိုယ် အချိုးအစားနဲ့ ပတ်သတ်တာတွေကို တတ်နိုင်သမျှမပြောဘဲ နေခြင်းဟာ သင့်ကို ချစ်ခင်သူပိုတိုးစေမှာ ဖြစ်ပါတယ်။ တကယ်လို့ မလွှဲမရှောင်သာပြောခဲ့ရပြီဆိုရင်လည်း အလေးအနက်ထား စဉ်းစားပြီးမှ ပြောသင့်ရေးသင့်ပါတယ်။ သင့်ရဲ့ စကားတစ်ခွန်း၊ စာကြောင်းတစ်ကြောင်းကြောင့် တစ်ပါးသူ စိတ်အနှောက်အယှက် မဖြစ်သွားစေဖို့ကို ဂရုစိုက်ရပါမယ်။ ဒီလို ပြောလို့ သင့်ရဲ့ခင်မင်ရင်းနှီးသူတွေ၊ မိတ်ဆွေ၊ သူငယ်ချင်း၊ မိသားစုတွေကို မချီးကျူးဖို့ ပြောနေတာတော့ မဟုတ်ပါဘူး။ မချီးကျူးခင်မှာ ကိုယ့်ကိုကိုယ် မေးခွန်း ၃ ခု လောက် ပြန်မေးပြီးမှ ချီးကျူးသင့်၊ မချီးကျူးသင့် ဆုံးဖြတ်ပြီးမှသာ ချီးကျူးကြဖို့ အသိပေးလိုက်ရပါတယ်။ မေးခွန်းလေးတွေကတော့-
  <ul>
	<li>သင်ချီးကျူးမယ့်သူက ဘယ်လိုလူမျိုးလဲ</li>
	<li>သင်ချီးကျူးပေးဖို့ တကယ်ရောလိုအပ်ရဲ့လား</li>
	<li>သင့်ရဲ့ချီးကျူးစကားက သူ့ရဲ့ ခန္ဓာကိုယ်၊ ရုပ်ရည်သွင်ပြင်နဲ့ ပတ်သတ်တဲ့ ကိုယ့်ကိုကိုယ် ယုံကြည်မှုကို ထိခိုက်စေနိုင်သလား။</li>
  </ul></p>
<br>Source-<b>Dr.AZK</b>
</div>
</body>
</html>