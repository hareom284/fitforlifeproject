<!DOCTYPE html>
<head><link rel="icon" href="Project201/logo.png">
<title>ဖိအားများ၍ ခေါင်းကိုက်ခြင်း</title>
<style>

h1{background-color:gray; }
</style>
<meta charset="utf-8">
</head>
<body>
<div>
<h1><b>ဖိအားများ၍ ခေါင်းကိုက်ခြင်း</b></h1>
</div>
<img src="images/img10.jpg" width="250" height="250">
<div>
<br><b>ခေါင်းကိုက်တာ အမျိုးမျိုး ရှိပါတယ်။ စိတ်ဖိစိးမှုများလို့ ခေါင်းကိုက်တာ၊ သွေးတိုးပြီးခေါင်းကိုက်တာ၊ ခေါင်းတစ်ခြမ်းကိုက်တာ စသည်ဖြင့် အစားစားရှိတဲ့အထဲက အခုတစ်ခေါက်တော့ ခေါင်းထဲမှာ ဖိအား၊ တင်းအားတွေ များပြီး ခေါင်းကိုက်တဲ့ဝေဒနာ အကြောင်းကို ပြောပြပေးမှာ ဖြစ်ပါတယ်။</b>
<br><br>ဖိအားများလို့ ခေါင်းကိုက်တဲ့အခါ ခေါင်းတစ်ခုလုံး တစ်စိမ့်စိမ့်နဲ့ ကိုက်ခဲနေတတ်ပြီး ခေါင်းကို တစ်ခုခုနဲ့ ပတ်စီးထားသလို တင်းကျပ်နေတတ်ပါတယ်။ ဒီလိုခေါင်းကိုက်ခြင်းမျိုးက အတွေ့ရအများဆုံး ဖြစ်ပါတယ်။ ဖြစ်ရတဲ့အကြောင်းကိုလည်း သေချာ မသိရသေးပါဘူး။
<h3><b>ဘာလက္ခဏာတွေ ပြမလဲ</b></h3>
ဖိအားများ၍ ခေါင်းကိုက်ခြင်း-
   <ul>
	<li>ခေါင်းတစ်ခုလုံး အုံခဲပြီး ကိုက်ခဲနေမယ်။</li>
	<li>နဖူး၊ နားထင် ဒါမှမဟုတ် နောက်စေ့ တစ်နေရာရာမှာ တင်းကျပ်နေသလို ကြီးခံစားရမယ်။</li>
	<li>ဒါ့အပြင် ဦးရေပြား၊ လည်ပင်းနဲ့ ပုခုံးတွေမှာပါ တင်းကျပ်မှု ဖိအားကို ခံစားရနိုင်ပါသေးတယ်။</li>
    </ul>
ဒီလို ဖိအားများ၍ ခေါင်းကိုက်ခြင်းကို ၂ မျိုး ခွဲခြားနိုင်ပါတယ်။
<br><br>၁။ ရံဖန်ရံခါကိုက်ခြင်း
<br>တစ်ခါတစ်လေမှာ ဖြစ်တဲ့ခေါင်းကိုက်ခြင်းက တစ်ခါဖြစ်ရင် မိနစ် ၃၀ လောက်ကနေ တစ်ပတ်လောက်ထိ ကြာတတ်ပါတယ်။ မကြာမကြာ ကိုက်တတ်တဲ့သူဆို တစ်ခါနေ့တိုင်းတောင် ကိုက်တတ်တယ်။ တစ်ခါကိုက်ရင် ၁၅ မိနစ်လောက် ကြာမယ်၊ ဒီအတိုင်း ၃ လလောက်အထိ ဖြစ်ပါမယ်။
<br>၂။ နာတာရှည်ခေါင်းကိုက်ခြင်း
<br>တစ်ခါတစ်ခါကိုက်ရင် နာရီပေါင်းများစွာ ကြာမယ်၊ အချိန် ၃ လနဲ့ထပ် ကြာမယ်၊ ဒါဆိုရင် နာတာရှည်အဆင့် ဖြစ်တယ်လို့ ယူဆနိုင်ပါတယ်။
<br><br>ခေါင်းတစ်ခြမ်းကိုက်တာနဲ့ ဖိအားများလို့ ခေါင်းကိုက်တာ ဘယ်လို ခွဲခြားမလဲ
<br>ဒီခေါင်းကိုက်ခြင်း ၂ မျိုးက ခွဲခြားရခက်ပါတယ်။ တစ်ခါတစ်လေ ၂ မျိုးစလုံးရော ဖြစ်တတ်ပါသေးတယ်။
<br><br>သို့ပေမဲ့ ဖိအားများလို့ခေါင်းကိုက်တာက အများအားဖြင့် အမြင်အာရုံ ေ၀ဝါးတာ၊ အော့အန်တာတွေနဲ့ တွဲဖြစ်လေ့ မရှိပါဘူး။နောက်ပြီး ခေါင်းတစ်ခြမ်းကိုက်တဲ့သူက လှုပ်လှုပ်ရှားရှား လုပ်လိုက်ရင် ပိုဆိုးတတ်ပေမဲ့ ဖိအားများလို့ ခေါင်းကိုက်တဲ့သူကတော့ လှုပ်ရှားလိုက်လည်း ထူးပြီး ပိုမဆိုးလာပါဘူး။
<h3><b>ဘာ့ကြောင့် ဖြစ်ရသလဲ</b></h3>
အပေါ်မှာ ပြောခဲ့သလိုပဲ ဖြစ်ရတဲ့အကြောင်း တိတိကျကျတော့ မသိရှိရသေးပါဘူး။ အရင်တုန်းကတော့ စိတ်ခံစားချက်၊ စိတ်ဖိစီးမှုများတဲ့အခါ မျက်နှာ၊ လည်ပင်းနဲ့ ဦးရေပြားက ကြွက်သားတွေ တင်းအားများလာလို့ ဖြစ်တယ်လို့ ယူဆခဲ့ကြပေမဲ့ ဒီအချက်လည်း အပြည့်အဝမမှန်ကြောင်း တွေ့ရှိရပါတယ်။
<br><br>လက်တွေ့အချက်တွေအပေါ်မူတည်တဲ့ ယူဆချက်တစ်ခုကတော့ ဒီလိုတင်အားများတဲ့ ခေါင်းကိုက်ဝေဒနာ ခံစားရသူတွေဟာ တခြားသူတွေထပ် နာကျင်မှုကိုပိုပြီး ခံစားလွယ်တဲ့သူတွေ ဖြစ်တာကို တွေ့ရှိရပါတယ်။ 
<h3><b>နောက်ဆက်တွဲ ဆိုးကျိုးများ</b></h3> 
တင်းအားများ ခေါင်းကိုက်ဝေဒနာ မကြာခဏခံစားရတဲ့သူတွေဟာ သူတို့ရဲ့ အလုပ်လုပ်နိုင်စွမ်းရည်နဲ့ နေ့စဉ်လှုပ်ရှားမှု ဘဝကိုပါ ထိခိုက်လာနိုင်ပါတယ်။ နောက်ပြီး နာတာရှည်အဆင့်ထိ ဖြစ်သွားတဲ့သူတွေဆို ဘယ်မှမသွားချင်၊ ဘာမှမလုပ်ချင်တော့တဲ့အထိ ဆိုးဝါးနိုင်ပါတယ်။
<h3><b>ဘယ်လို ကာကွယ်ကြမလဲ</b></h3>
နေ့စဉ်ပုံမှန်လေ့ကျင့်ခန်း လုပ်ပေးပါ။ လေ့ကျင့်ခန်းလုပ်ခြင်းဖြင့် သွေးလည်ပတ်မှု အားကောင်းလာစေပြီး ခန္ဓာကိုယ်ပေါ်သက်ရောက်နေတဲ့ ဖိအားတွေကို လျှော့ပေးနိုင်ပါတယ်။ နောက်ပြီး အသက်၀၀ရှူပြီး အသက်ရှူ လေ့ကျင့်ခန်းလုပ်တာ၊ တရားထိုင်တာ၊ ယောဂ လေ့ကျင့်ပေးတာ၊ ကြွက်သားဖြေလျှော့တဲ့ လေ့ကျင့်ခန်းတွေ လေ့လာလိုက်စားတာ စတဲ့နည်းတွေနဲ့ ခေါင်းကိုက်ဝေဒနာ မကြာခဏ မဖြစ်အောင် ပြုလုပ်နိုင်ပါတယ်။
<br>ဒါ့အပြင်-
 <ul>
	<li>အိပ်ရေး၀၀ အိပ်တာ</li>
	<li>ဆေးလိပ် သောက်တတ်တဲ့သူဆို ဆေးလိပ်ဖြတ်တာ</li>
	<li>အစားအသောက် မျှတစွာ စားသောက်တာ</li>
	<li>ရေများများ သောက်တာ</li>
	<li>အရက်၊ ကဖိန်း နဲ့ အချိုတွေလျှော့စားတာ စတဲ့နည်းတွေနဲ့ ကျန်းမာအောင်နေထိုင်ပြီးလည်း တင်းအားများ ခေါင်းကိုက်ခြင်းကို ကာကွယ်နိုင်ပါတယ်။</li>
    </ul>
<h3><b>ရောဂါရှာဖွေခြင်း</b></h3>
ဖိအားများ၍ ခေါင်းကိုက်ခြင်း ဝေဒနာခံစားနေရပြီး ဆရာဝန်ဆီရောက်ရင် ဆရာဝန်က အရင်ဆုံး သင့်ခန္ဓာကိုယ်ကို လိုအပ်တဲ့စမ်းသပ်မှုတွေ ပြုလုပ်ပါမယ်။ နောက်ပြီး အာရုံကြောနဲ့သက်ဆိုင်တဲ့ စမ်းသပ်မှုတွေ ထပ်ပြုလုပ်ပါမယ်။ ခေါင်းကိုက်ဝေဒနာ အမျိုးအစား ခွဲခြားဖို့ သေချာစမ်းသပ်ပါမယ်။ ဒီလိုစမ်းသပ်တဲ့အခါမှာ –
<br><br>ဘယ်လိုနာတာလဲ – တစ်ချက်တစ်ချက်မှ ထိုးနာတာလား၊ တောက်လျှောက်နာနေတာလား၊ ဓါးနဲ့ထိုးသလို တစ်ချက်တစ်ချက်စူးနာတာလား စသည်ဖြင့် မေးပါမယ်။
<br><br>ဘယ်လောက်နာသလဲ – ဒါကို ခေါင်းကိုက်နေတဲ့အချိန်မှာ သင်ပုံမှန်အလုပ်တွေလုပ်နိုင်သေးလား၊ ဘာမှမလုပ်နိုင် မကိုင်နိုင်အောင် နာနေတာလား၊ အိပ်လို့ မရလောက်အောင် နာနေတာလား စသည်ဖြင့် မေးမြန်းပြီး ခွဲခြားပါတယ်။
<br><br>ဘယ်နေရာနာသလဲ – ခေါင်းတစ်ခုလုံး နာနေတာလား၊ ခေါင်းတစ်ခြမ်းပဲ နာတာလား၊ နဖူးပဲနာတာလား စသည်ဖြင့်နေရာကို မေးမြန်းရပါမယ်။
<br><br>တကယ်လို့ ခေါင်းကိုက်ဝေဒနာက လွယ်လွယ်နဲ့ အဖြေရှာမရဘူးဖြစ်နေတယ် ဒါမှမဟုတ် တခြားအောက်ခံရောဂါ တစ်ခုခုရှိနေတယ်လို့ ယူဆတယ်ဆိုရင် ပုံရိပ်ဖော်စမ်းသပ်မှုတွေ လုပ်ဖို့ အကြံပေးပါလိမ့်မယ်။ အဓိကအားဖြင့် သံလိုက်ဓာတ်မှန်ရိုက်တဲ့နည်းနဲ့ ကွန်ပြူတာ ဓာတ်မှန်ရိုက်တဲ့ နည်းတွေကို သုံးပါတယ်။
<h3><b>ခေါင်းကိုက်ဝေဒနာကို ကုသခြင်း</b></h3>
အများအားဖြင့် ခေါင်းကိုက်ဝေဒနာခံစားရတဲ့သူတွေက ဆေးရုံဆေးခန်း သိပ်သွားလေ့မရှိကြဘဲ ကိုယ့်ဖာသာ အကိုက်အခဲပျောက်ဆေးတွေ သောက်တာများပါတယ်။ ကံဆိုးတာက ဒီလိုအပြင်က အလွယ်တကူ ဝယ်သောက်လို့ရတဲ့ဆေးတွေ သုံးတာများလာရင် နောက်ထပ် ခေါင်းကိုက်တဲ့ ဝေဒနာတစ်ခု ပိုလာတတ်ပါတယ်။ ဆေးလွန်ခေါင်းကိုက်ဝေဒနာ ဖြစ်ပါတယ်။
<br><br>ဒ့ါကြောင့် အပြင်မှာ သောက်လို့ရတဲ့ဆေးတွေဖြစ်တဲ့ Aspirin ၊ Ibuprofen စတဲ့ဆေးတွေကို စစခြင်းတော့ သောက်သုံးနိုင်ပေမယ့် ကာလကြာရှည် ကြီးဆွဲသောက်ဖို့တော့ အားမပေးပါဘူး။
<br><br>ဆေးရုံဆေးခန်းသွားမယ် ဆိုရင်တော့ – ဆရာဝန်ညွှန်ကြားချက်နဲ့မှ ဝယ်သောက်ရမယ့် အကိုက်အခဲ ပျောက်ဆေးတွေပေးမှာ ဖြစ်ပါတယ်။
<br><br>ဒီလိုတင်းအားများလို့ ဖြစ်တဲ့ ခေါင်းကိုက်ဝေဒနာက ကံမကောင်းစွာနဲ့ပဲ နာတာရှည်ဖြစ်တာ များပါတယ်။ ဘယ်လိုပဲဖြစ်စေ  ကိုယ့်ဖာသာ အကိုက်အခဲပျောက်ဆေးတွေ တောက်လျှောက် သောက်ပြီး မနေတာ ကောင်းပါတယ်။ တချို့သူတွေမှာ အောက်ခံအကြောင်းအရင်း တစ်ခုကြောင့် ဖြစ်နေတတ်ပြီး (ဥပမာ အကျိတ်တည်နေတာမျိုး) ဒီအခြေအနေကို ကုသလိုက်နိုင်ရင် ပျောက်ကင်းသွားတတ်တာမို့ ခေါင်းကိုက်တာ အချိန် တစ်လထပ်ပိုကြာသွားမယ်ဆို ဆရာဝန်နဲ့သာ သွားရောက်ပြသကြည့်ပါလို့ ပြောကြားရင်း နိဂုံးချုပ်အပ်ပါတယ်ခင်ဗျာ။
<br><br>Source-<b>Dr. Barry</b>
</div>
</body>
</html>