<!DOCTYPE html>
<head><link rel="icon" href="Project201/logo.png">
<title>ကိုယ်လက်လှုပ်ရှားကျန်းမာရေး</title>
<meta charset="utf-8">
<style>
h1{background-color:green; }
</style>
</head>
<body>
<h1><b>သွေးလည်ပတ်မှုကောင်းအောင်လုပ်ကြမယ်  </b></h1>
<img src="images/exe7.jpg" width="250" height="250">
<br><br>ယုံရခက်ပေမဲ့ လူသားတစ်ယောက်ရဲ့ ခန္ဓာကိုယ်ထဲက သွေးကြောတွေအားလုံးကိုဆက်သွယ်လိုက်ရင် စုစုပေါင်းအရှည်မိုင် ၆ သောင်းကျော်တောင်ရှိတယ်ဗျ။ ဒီလောက်ရှုပ်ထွေးတဲ့ သွေးကြောစနစ်ကြီးကို အဓိကထောက်ပံ့ပေးထားတာကတော့ လက်သီးဆုပ်အရွယ်ရှိတဲ့နှလုံးနဲ့ ကြွက်သားတချို့ပါ။  သွေးကြောတွေက ခန္ဒာကိုယ်အတွက်မရှိမဖြစ်လိုအပ်တဲ့ အောက်ဆီဂျင်ဓာတ်ကိုသယ်ပြီး တစ်ကိုယ်လုံးနေရာအနှံ့ကို ပို့ပေးတယ်ပေါ့ဗျာ။ ပြီးရင်သက်ဆိုင်ရာ အစိတ်အပိုင်းအသီးသီးက ရတဲ့အောက်ဆီဂျင်ကိုသုံးစွဲတယ်ပေါ့။ အဲ….ဒါပေမဲ့ သွေးလည်ပတ်မှုမကောင်းရင်တော့ အန္တရာယ်ရှိတယ်နော်။ သွေးကြောကျဉ်းလို့ဖြစ်ဖြစ်၊ ပိတ်လို့ဖြစ်ဖြစ် ပို့ရမယ့်နေရာကိုသွေးမရောက်လို့ကတော့ ဒီပြဿနာတွေဖြစ်လာနိုင်တယ်ဗျ

– ခြေ၊လက်တွေမှာသွေးကောင်းကောင်းမလျှောက်တော့ရင် ခြေလက်တွေအေးစက်လာမယ်၊ ထုံလာမယ်

– အကယ်၍ အသားဖြူတဲ့သူဆို ခြေထောက်မှာသွေးသိပ်မရောက်တော့ရင် ခြေထောက်ကပြာတာတာအရောင်ဖြစ်လာပါမယ်

– အရေပြားတွေခြောက်သွေ့လာပါမယ်

-ဆံပင်တွေကျွတ်မယ်၊ နောက်ပြီး ခြေသည်း၊လက်သည်းတွေ ကြွပ်ဆတ်ပြီး ကြေမွလွယ်လာပါလိမ့်မယ်

– အမျိုးသားတွေဆို လိင်အင်္ဂါမထောင်မတ်နိုင်တော့တဲ့ပြဿနာမျိုးကြုံရမယ်

– အကယ်၍ ဆီးချိုရောဂါရှိသူဆို အနာကျက်တာအရမ်းနှေးသွားပါမယ်

ကဲ…အခုသွေးလည်ပတ်မှုမကောင်းရင်ဖြစ်လာမယ့် ပြဿနာတွေသိပြီဆိုတော့ ဒီပြဿနာမဖြစ်အောင်ဘယ်လိုကာကွယ်ရမလဲဆိုတာဆက်ပြောပြမယ်ဗျာ။
<h3><b>၁. ဆေးလိပ်ဖြတ်ပါ</b></h3>
ဆေးလိပ်ထဲပါတဲ့နီကိုတင်းဓာတ်က ခင်ဗျားရဲ့သွေးကြောနံရံတွေကိုကောင်းကောင်းဒုက္ခပေးနိုင်တယ်နော်။ ဆေးလိပ်သောက်တာကြာလေ သွေးကြောနံရံတွေထူလာလေဖြစ်ပြီး ကြာရင်လုံးဝသွေးမလျှောက်တော့တဲ့အထိကို ဝေဒနာက ဆိုးဝါးလွန်းပါတယ်ဗျာ။
<h3><b>၂. သွေးပေါင်ချိန်ကိုဂရုစိုက်ပါ</b></h3>
သွေးပေါင်ချိန်မြင့်လွန်းရင် သွေးလွှတ်ကြောတွေပိုမာကြောလာပြီး သွေးစီးဆင်းမှုကောင်းတော့မှာ မဟုတ်ပါဘူး။ ဒါကြောင့်မို့ သွေးပေါင်ချိန်မှန်မှန်တိုင်းပေးပါ။ ပုံမှန်သွေးပေါင်ချိန်က ၁၂၀/၈၀ ဆိုတာမှန်ပေမဲ့ အသက်အရွယ်နဲ့ ကျန်းမာရေးအခြေအနေပေါ်လိုက်ပြီး နည်းနည်းအပြောင်းအလဲရှိနိုင်ပါတယ်။ ကိုယ့်သွေးပေါင်ချိန်ဘယ်လောက်ရှိသင့်သလဲဆိုတာသေချာသိအောင် ဆရာဝန်နဲ့ပြသတိုင်ပင်ကြည့်ပါ။
<h3><b>၃. ရေသောက်ပါ</b></h3>
သွေးဆိုတာ ရေတစ်ဝက်လောက်နဲ့ဖွဲ့စည်းထားတာပါ။ အဲ့ဒါကြောင့်လည်း ရေအသက် တစ်မနက်ဆိုတဲ့ စကားဖြစ်လာတာထင်ပါရဲ့ဗျာ။ ခန္ဓာကိုယ်အတွက် မရှိမဖြစ်လိုအပ်တဲ့ရေဓာတ်ရဖို့ တစ်ရက်ကို အနည်းဆုံး ရေ ၈ ခွက်သောက်ပေးပါ။ ဒါပေမဲ့ရာသီဥတုပူတဲ့အချိန်၊ လေ့ကျင့်ခန်းပြင်းပြင်းထန်ထန်လုပ်တဲ့အချိန်ဆိုရင် ချွေးထွက်များတာမို့ ရေပိုသောက်ပေးရမယ်နော်။
<h3><b>၄. ကိုယ်လက်လှုပ်ရှားမို့မမေ့ပါနဲ့</b></h3>
အလုပ်နဲ့အိမ်နီးနီးလေးဆိုရင် ကားမသုံးဘဲ လမ်းလျှောက်သွားလိုက်ပါ။ အလုပ်မှာလည်း (အဆင်ပြေရင်) စာဖတ်တာ၊ ကွန်ပြူတာသုံးတာကို မတ်တပ်ရပ်ရင်းလုပ်ကြည့်ပါ။အထိုင်များရင်၊ မလှုပ်မရှား နေတာများရင် ခြေထောက်ကသွေးညှစ်ကြွက်သားတွေကိုအားနည်းစေပြီး သွေးလည်ပတ်မှုနှေးကွေးလာစေပါတယ်။ ဒါကနေတစ်ဆင့် သွေးခဲဖြစ်ပေါ်လာရင်တော့ ပိုအန္တရာယ်များလာပါပြီ။
<h3><b>၅. အားကစားလုပ်ပါ</b></h3>
သွေးလည်ပတ်မှုကောင်းစေမယ့် အေရိုးဗစ်လေ့ကျင့်ခန်းဖြစ်ဖြစ်၊ ယောဂလေ့ကျင့်တာဖြစ်ဖြစ် မှန်မှန်လေးလုပ်ကြည့်ပါ။ ခန္ဓာကိုယ်လှုပ်ရှားမှုတိုင်းမှာ ဆဲလ်တွေထဲအောက်ဆီဂျင်ရောက်ရှိပြီး ကိုယ်တွင်းအစိတ်အပိုင်းတွေဆီ သွေးပိုရောက်ရှိတာကြောင့် ကျန်းမာရေးအတွက် လေ့ကျင့်ခန်းမဖြစ်မနေလုပ်သင့်ပါတယ်။
<h3><b>၆. အသားတွေလျှော့ပြီး ဟင်းသီးဟင်းရွက်များများစားပေးပါ</b></h3>
သင့်တင့်မျှတစွာစားသောက်ခြင်းက ကျန်းမာရေးအတွက်ကောင်းကျိုးအများကြီးရှိပါတယ်။ အသီးအနှံတွေ၊ ဟင်းသီးဟင်းရွက်တွေများများသာစားပေးပါ။ အမဲသား၊ဝက်သားလို အနီရောင်အသားတွေ၊ ကြက်သား၊ ချိစ် စတာတွေလို ပြည့်ဝဆီပါတဲ့အစားအစာတွေကိုဝေးဝေးရှောင်ပါ။ နောက်ပြီးအငံလည်း လျှော့စားပါ။ အစားအသောက်မျှတအောင်စားပေးရင် ကိုယ်အလေးချိန်ကရှိသင့်တဲ့ပမာဏအတွင်းပဲရှိမှာဖြစ်တာကြောင့် သွေးတိုးရောဂါ၊ ဆီးချိုရောဂါတွေရန်ကပါ ကာကွယ်ပြီးသားဖြစ်သွားတာပေါ့ဗျာ။
<br><br>Source-<b> Dr. Htoo Tint Ko Ko</b>
</body>
</html>