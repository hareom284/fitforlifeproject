<!DOCTYPE html>
<head><link rel="icon" href="Project201/logo.png">
<title>ကိုယ်လက်လှုပ်ရှားကျန်းမာရေး</title>
<meta charset="utf-8">
<style>
h1{background-color:green; }
</style>
</head>
<body>
<h1><b>ကိုယ်အလေးချိန်တက်မလာအောင် ထိန်းထားချင်သူတွေအတွက် သင့်တော်တဲ့ လေ့ကျင့်ခန်းအချို့ </b></h1>
<img src="images/exe8.jpg" width="250" height="250">
<br><br>တိုးတက်လာတဲ့ခေတ်ကာလအနေအထား အစားအသောက်နဲ့ လုပ်ငန်းခွင်ပုံစံတွေကြောင့် မလိုချင်ဘဲတိုးလာတာတွေက ခန္ဓာကိုယ်တွင်းအဆီတွေနဲ့ ကိုယ်အလေးချိန်တွေပါ။ တစ်ပတ်တစ်ခါ ပေါင်ချိန်လိုက်တိုင်းကို ပေါင်ချိန်တွေတက်နေတာကြောင့် စိတ်ပျက်နေတဲ့ ကိုကိုတွေနဲ့လေဒီတွေအတွက် ခန္ဓာကိုယ်က အဆီပိုတွေကို ကိုယ်အလေးချိန်ကို ထိန်းညှိရာမှာ အထောက်အကူဖြစ်စေမယ့် လေ့ကျင့်ခန်းလေးတွေကို ဒီဆောင်းပါးလေးကနေတဆင့်ပြောပြပေးမယ်နော်။
<h3><b>၁. Plank ထောက်ပါ</b></h3>
ခန္ဓာကိုယ်တစ်ခုလုံးက ကြွက်သားတွေအတွက် အထောက်အပံ့ပေးနိုင်တဲ့ လေ့ကျင့်ခန်းတစ်ခုပေါ့။ ညီညာနေတဲ့ ကြမ်းပြင်တစ်ခုရှိရုံနဲ့တင်လုပ်လို့ရတဲ့ ကိရိယာလွတ်လေ့ကျင့်ခန်းတစ်မျိုးပါ။ လက်တွေခြေထောက်တွေနာမှာ စိုးရင်တော့ ယောဂဖျာလေးခင်းပြီးလုပ်လို့ရပါတယ်။

အရင်ဆုံး ကြမ်းပြင်ပေါ်မှာမှောက်လိုက်ပါ။ ပြီးရင်တော့ ခြေဖျားနဲ့ တံတောင်ဆစ်ကို အားယူလို့ ကိုယ်လုံးတစ်ခုလုံးကို ကြမ်းပြင်ကနေလွတ်အောင်လုပ်ပေးပါ။ တစ်ခါကို ၅ စက္ကန့်လောက်ကြာအောင်လုပ်ပါ။ လုပ်နိုင်လာတာနဲ့အမျှ အချိန်နည်းနည်းချင်းတိုးပြီးလုပ်သွားပေးပါ။
<h3><b>၂. Squats ထိုင်ပါ</b></h3>
ဒါကတော့ မိန်းကလေးတွေအတွက် ပိုသင့်တော်ပါတယ်။ ခြေထောက်နဲ့တင်ပါးကြွက်သားတွေကို သန်မာစေတဲ့လေ့ကျင့်ခန်းတစ်ခုပါ။ လွယ်တယ်လို့ထင်ရပေမယ့် Squats ထိုင်တဲ့အခါ ပုံစံမမှန်ရင် ဒူးနာနိုင်ပါတယ်။

ဒီလေ့ကျင့်ခန်းက ပေါင်၊ခြေထောက်၊ဗိုက်နဲ့ တင်ပါးကြွက်သားတွေကို သန်မာဖွံ့ဖြိုးစေနိုင်ပါတယ်။ ခြေထောက်ကို ပခုံးအကျယ်အတိုင်းကားထားပေးပါ။ လက်တွေကို အရှေ့ဘက်ကို ဆန့်ထုတ်ပါ။ ဒူးကိုဖြည်းဖြည်းချင်းကွေးပါ။ တင်ပါးကို ၈ လက်မလောက်အောက်ဘက်ကိုနှိမ့်ပေးပါ။ ခါးမတ်မတ်ထားဖို့ မမေ့ပါနဲ့။ တစ်ခါထိုင်ရင် ၃ မိနစ်နှုန်းလောက်နဲ့ ၈ ကြိမ် ကနေ ၁၂ ကြိမ်လောက်လုပ်ပေးလို့ရပါတယ်။
<h3><b>၃. ဒိုက်ထိုးပါ</b></h3>
လက်မောင်း၊ ပခုံး၊ ရင်ဘတ်၊တင်ပါး နဲ့ ခြေထောက်တွေကို သန်မာစေနိုင်ပါတယ်။ ခန္ဓာကိုယ်တစ်ခုလုံးအသုံးပြုရတဲ့ အားကစားတစ်မျိုးပေါ့။ ဒိုက်ထိုးတာကလည်း မြေပြင်ညီတစ်ခုရှိရင်ကို ပြည့်စုံနေပါပြီ။ ဒိုက်ထိုးတဲ့ခုံရှိရင် ပိုအဆင်ပြေပေမယ့် မရှိလည်း အဆင်ပြေပါတယ်။ ဒိုက်ကို အပြည့်ထိုးလို့ရသလို ထိုင်ခုံပေါ်မှာလက်ထောက်ပြီး တဝက်ထိုးတာမျိုးလည်းလုပ်လို့ရပါတယ်။

မြေပြင်ပေါ်မှာ ခြေထောက်နဲ့ လက်ဖဝါးကို အားပြုလို့မှောက်လိုက်ပါ။ ကိုယ်အလေးချိန်မျှတစေဖို့ ကျောပြင်ကို ဆန့်နေအောင်ထားဖို့လိုပါမယ်။ ခြေထောက် ၂ ချောင်းကို ၁ ပေခွာထားပေးပါ။ လက်တွေကို မြေပြင်ကနေ ၉၀ ဒီဂရိပုံစံကျအောင်ထောက်ထားပါ။ တတ်နိုင်သလောက် အကြိမ်ရေကို တဖြည်းဖြည်းချင်းတိုးပြီး လေ့ကျင့်သွားပါ။
<h3><b>၄. Pull-Ups လေ့ကျင့်ခန်းလုပ်ပါ</b></h3>
ဒီလေ့ကျင့်ခန်းက နည်းနည်းလောက်ခက်ခဲပေမယ့် တော်တော်လေးတော့ထိရောက်မှုရှိပါတယ်။ ခိုလို့ကောင်းမယ့် တန်းတစ်တန်းတော့လိုပါမယ်။ နောက်ကျော၊လက်မောင်း နဲ့ လက်ဖျံတွေကို သန်စွမ်းစေနိုင်ပါတယ်။ လက်ကို ပခုံးအကျယ်အတိုင်းကားထားရပါမယ်။ ပြီးရင်တော့ တန်းကို လှမ်းဆွဲပြီးခန္ဓာကိုယ်ကို တောင့်နိုင်သမျှတောင့်ရင်း တန်းရဲ့ တဝက်လောက်ရောက်တဲ့အထိ ပင့်တင်ပါ။ ပြီးရင် ဖြည်းဖြည်းချင်းပြန်ချပါ။

ဒီလေ့ကျင့်ခန်းတွေလုပ်ရင်း အထိုင်များတဲ့နေ့စဉ်ဘဝနေထိုင်မှုပုံစံကြောင့် တိုးလာတဲ့ ကိုယ်အလေးချိန်တွေကို လျှော့ချလိုက်ပါ။
<br><br>Source-<b>Aye Thi Mon</b>
</body>
</html>