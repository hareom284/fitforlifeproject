<!DOCTYPE html>
<head><link rel="icon" href="Project201/logo.png">
<title>ကိုယ်လက်လှုပ်ရှားကျန်းမာရေး</title>
<meta charset="utf-8">
<style>
h1{background-color:green; }
</style>
</head>
<body>
<h1><b>အပြေးလေ့ကျင့်ခြင်းနှင့် စိတ်ကျန်းမာရေး  </b></h1>
<img src="images/exe3.jpg" width="250" height="250">
<br><br>ကိုယ်လက်လှုပ်ရှားမှုက ကျန်းမာရေးအတွက် အထောက်အကူပြုပေးတယ်ဆိုတာ အထွေအထူးပြောနေစရာမလိုအောင် သိထားပြီးဖြစ်မှာပါ။ ကိုယ်လက်လှုပ်ရှားမှုဆိုတဲ့အထဲမှာ လုပ်လို့ရတဲ့ လေ့ကျင့်ခန်းတွေက အများကြီးပါ။ ဒီလေ့ကျင့်ခန်းတွေ ထဲမှာမှ အပြေးလေ့ကျင့်ခန်းလုပ်ပေးတာက စိတ်ရောကိုယ်ပါ ကျန်းမာစေနိုင်ပါတယ်။ ဘာကြောင့် ဒီလိုပြောရတာလဲ ဆိုတာကို ဒီဆောင်းပါးလေးကနေတဆင့် ပြောပြပေးပါရစေလား……..
<h3><b>စိတ်ရောကိုယ်ပါ ကျန်းမာစေဖို့ အပြေးလေ့ကျင့်ပါ</b></h3>
အပြေးလေ့ကျင့်တဲ့အခါ
• အိပ်ပျော်စေတယ်
• စိတ်ခံစားမှုကောင်းတယ်
• အင်အားပြည့်ဝစေတယ်
• ခန္ဓာကိုယ် သန်မာတယ်
• သက်လုံကောင်းတယ်
• သွေးတွင်းကိုလက်စထရော ကျဆင်းစေနိုင်တယ်
• နှလုံးကျန်းမာစေနိုင်တယ်
• အဆုတ်ကျန်းမာစေနိုင်တယ်။
<h3><b>စိတ်ကျန်းမာဖို့ အပြေးလေ့ကျင့်စို့……..</b></h3>
အပြေးလေ့ကျင့်ပေးတဲ့အခါ အခုလိုမျိုး စိတ်ပိုင်းဆိုင်ရာ အကျိုးကျေးဇူးတွေရရှိနိုင်ပါတယ်။
<h3><b>စိတ်ဖိစီးမှုပြေလျော့စေတယ်</b></h3>
ကိုယ်တွင်းမှာ ပျော်ရွှင်မှုကိုဖြစ်စေတဲ့ Endorphins ဟော်မုန်းထွက်ရှိတဲ့အခါ ခန္ဓာကိုယ်မှာ နာကျင်မှုတွေ သက်သာစေနိုင် သလို စိတ်ဖိစီးမှုတွေကိုလည်း ပြေလျော့စေနိုင်ပါတယ်။ လေ့ကျင့်ခန်းလုပ်တဲ့အခါ ဒီဟော်မုန်းထွက်ရှိမှုကများလာပြီး စိတ်ဖိစီးမှုတွေကို သိသိသာသာပြေလျော့စေမှာပါ။ ဦးနှောက်ထဲကို သွေးစီးဆင်းရောက်ရှိမှုကောင်းစေပြီး စိတ်ဖိစီးမှုတွေကို အကောင်းဆုံး ကျော်လွှားနိုင်မှာဖြစ်ပါတယ်။ စိတ်ဖိစီးမှုကို ပြေလျော့ဖို့ဆိုရင်တော့ တစ်နေ့ကို ၁၅ မိနစ်လောက် ပုံမှန်အပြေးလေ့ကျင့်ပါ။
<h3><b>စိတ်ဓာတ်ကျတာမဖြစ်အောင် ကာကွယ်ပေးနိုင်တယ်</b></h3>
အပြေးလေ့ကျင့်တာက စိတ်ဖိစီးမှုကိုတင်ပြေလျော့စေတာမဟုတ်ဘဲ စိတ်ခံစားမှုကိုကောင်းစေပြီး စိတ်ဓာတ်ကျမှုကနေ အထိရောက်ဆုံး ကာကွယ်ပေးနိုင်မှာဖြစ်ပါတယ်။ အပြေးလေ့ကျင့်တာက လေ့ကျင့်ချိန်ကြာလာလေလေ စိတ်ပိုင်းဆိုင်ရာ ကြံ့ခိုင်မှုကောင်းလာလေလေပါ။
<h3><b>အာရုံစူးစိုက်မှုကောင်းစေပါတယ်</b></h3>
အလုပ်လုပ်တဲ့အခါ အာရုံစူးစိုက်မှုကောင်းကောင်းနဲ့ အကောင်းဆုံးလုပ်ဆောင်နိုင်ချင်တယ်ဆိုရင်တော့ အပြေးလေ့ကျင့်ပါလို့ ပြောပါရစေနော်။ ဒါတွေတင်လားဆိုတော့ မဟုတ်ပါဘူး။ အပြေးလေ့ကျင့်တာက စိတ်ခံစားမှုကိုကောင်းစေတဲ့ norepinephrine ဟော်မုန်းထွက်ရှိအောင်လှုံ့ဆော်ပေးပါတယ်။ ဒါကြောင့် အာရုံစိုက်နိုင်စွမ်းနဲ့ပတ်သက်ပြီး ပြဿနာရှိသူတွေ အနေနဲ့လည်း အပြေးလေ့ကျင့်တာက နည်းလမ်းကောင်းတစ်ရပ်ပါ။
<h3><b>သင်ယူမှုစွမ်းရည် ကောင်းမွန်စေနိုင်ပါတယ်</b></h3>
အပြေးလေ့ကျင့်တာက ဦးနှောက် ဖွံ့ဖြိုးမှုကိုရော ဦးနှောက်စွမ်းဆောင်ရည်ကိုပါကောင်းမွန်စေနိုင်ပါတယ်။ အပြေးလေ့ကျင့် တာက အာရုံကြောဆဲလ်အသစ်တွေဖြစ်ပေါ်စေပြီး သင်ယူမှုစွမ်းရည်ကောင်းမွန်စေနိုင်ပါတယ်။
<h3><b>မှတ်ဉာဏ် ကောင်းမွန်စေနိုင်တယ်</b></h3>
အပြေးလေ့ကျင့်မှုက ဦးနှောက်ကို ကျန်းမာစေနိုင်ပြီး မှတ်မိနိုင်စွမ်းတိုးစေနိုင်ပါတယ်။ အသက်အရွယ်ကြောင့်ဖြစ်တဲ့ မှတ်ဉာဏ်စွမ်းရည်ကျဆင်းတာကို အကောင်းဆုံး ကာကွယ်ပေးနိုင်သလို အယ်လ်ဇိုင်းမားရောဂါမဖြစ်အောင်လည်း အထိရောက်ဆုံး ကာကွယ်ပေးနိုင်ပါသေးတယ်။
<h3><b>ယုံကြည်မှုတိုးစေနိုင်ပါတယ်</b></h3>
ပုံမှန် အပြေးလေ့ကျင့်သူတွေက ကိုယ့်ကိုယ်ကိုယ် ယုံကြည်မှုပြည့်ဝကြပါတယ်။ စိတ်ခံစားမှုကောင်းစေတဲ့ ဟော်မုန်းတွေ ကြောင့် စိုးရိမ်မှုကင်းစေသလို လုပ်ဆောင်မှုတိုင်းမှာ ကိုယ့်ကိုကိုယ် ယုံကြည်မငပြည့်ဝနေစေမှာပါ။ ဒါကြောင့် နေ့ရက်တိုင်းကို ယုံကြည်မှုရှိရှိ ဖြတ်သန်းချင်တယ်ဆိုရင် အပြေးလေ့ကျင့်ဖို့ ပြောပါရစေ။
<h3><b>ဖန်တီးမှုစွမ်းရည်ကောင်းစေနိုင်တယ်</b></h3>
တစ်နေ့တာကို ချွေးထွက်အောင်အပြေးလေ့ကျင့်မှုနဲ့စတင်လိုက်ပါ။ဒီလိုလုပ်ဆောင်မှုက အသားအရေကိုကြည်လင်စေတာ၊ ခန္ဓာကိုယ်ကို ကြံ့ခိုင်စေတင်တာတင်မကဘဲ သင့်ရဲ့ ဖန်တီးနိုင်စွမ်းကိုပါတိုးတက်စေနိုင်ပါသတဲ့။ အလုပ်ခွင်မှာ ဖန်တီးနိုင်စွမ်း ကောင်းဖို့ဆိုရင် မနက်ခင်းတိုင်း ထသာပြေးတော့လို့ ပြောပါရစေနော်။

ကဲ..ဘယ်လိုလဲ ရုပ်ပိုင်းဆိုင်ရာကြံ့ခိုင်မှုရော စိတ်ပိုင်းဆိုင်ရာ ကြံ့ခိုင်မှုကိုပါရဖို့ မနက်ဖြန်မနက်ကစလို့ ချွေးထွက်အောင် ပြေးလိုက်ကြစို့လား Helloဆရာဝန် ပရိသတ်ကြီးရေ…………….
<br><br>Source-<b> Aye Thi Mon</b>
</body>
</html>