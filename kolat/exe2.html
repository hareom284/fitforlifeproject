<!DOCTYPE html>
<head><link rel="icon" href="Project201/logo.png">
<title>ကိုယ်လက်လှုပ်ရှားကျန်းမာရေး</title>
<meta charset="utf-8">
<style>
h1{background-color:green; }
</style>
</head>
<body>
<h1><b>အကြောတွေ ပြေလျော့စေဖို့ ဒီလိုလေး အကြောလျှော့ရအောင် </b></h1>
<img src="images/exe2.jpg" width="250" height="250">
<br><br>တစ်နေကုန် အလုပ်စားပွဲမှာထိုင်ပြီး တောက်လျောက်အလုပ်လုပ်နေရလို့ အကြောတွေတင်းနေပြီလား။ အကြောတွေ တင်းတာက တစ်ရက်တလေဆို ကိစ္စမရှိပေမယ့် အချိန်ကြာလာတဲ့အခါ ကျန်းမာရေးကို နည်းအမျိုးမျိုးနဲ့ ထိခိုက်စေနိုင် ပါတယ်။ ဒါကြောင့် အကြောတွေတောင့်တင်းမှုကင်းအောင် လေ့ကျင့်ခန်းလေးတွေ လုပ်ပေးဖို့လိုပါမယ်။ အကြောတွေ ပြေလျော့အောင် ဘယ်လိုလေ့ကျင့်ခန်းလုပ်ပေးရမလဲသိချင်ရင် ဒီဆောင်းပါးလေးထဲမှာ ဖတ်ကြည့်လိုက်ပါနော်။
အကြောလျော့တာက အချိန်အများကြီး မပေးရဘဲ ခန္ဓာကိုယ်ကို အမှန်တကယ် ကျန်းမာစေနိုင်ပါတယ်။ အကြောလျော့တာ က သွေးလည်ပတ်မှုကောင်းစေသလို ကြွက်သားတွေပြေလျော့စေနိုင်ပါတယ်။ ဒီတော့ တစ်နေ့တာမှာ ၁၅ မိနစ်လောက် အချိန်ပေးပြီး ဒီလေ့ကျင့်ခန်းလေးတွေကို အတူတူလုပ်ကြည့်ရအောင်နော်…………
<h3><b>အကြောပြေလျော့စေဖို့ ဒါတွေလုပ်ပါ</b></h3>
<h3><b>Seated Straddle အကြောလျှော့ လေ့ကျင့်ခန်း</b></h3>
ဒီလေ့ကျင့်ခန်းလုပ်တော့မယ်ဆိုရင်

• အရင်ဆုံး ကြမ်းပြင်ပေါ်မှာထိုင်ပြီး ခြေထောက်နှစ်ဖက်ကို ဘေးတစ်ဖက်ဆီကို ဆန့်ထုတ်ထားပါ။
• ခြေထောက်ကို V ပုံသဏ္ဍာန်ခွဲထားရမှာဖြစ်ပါတယ်။ ပြီးရင် ခန္ဓာကိုယ်ကို အရှေ့ကို တိမ်းညွတ်ပြီး လက်နှစ်ဖက်ကို ဆန့်ထုတ်ပါ။
• ခန္ဓာကိုယ်ကို အရှေ့ကိုတိမ်းညွတ်နေစဉ်မှာ အသက်ကိုရှုထုတ်ပေးပါ။
• စက္ကန့် ၃၀ ကြာ ခန္ဓာကိုယ်ကို ကိုင်းထားပေးပါ။ ပြီးရင် ခန္ဓာကိုယ်ကို ပြန်မတ်ရင်အသက်ကို ရှုသွင်းပါ။
• ခေါင်းကို အောက်စိုက်ထားဖို့ သတိရပါ။ တစ်ကျော့ကို ၃ ကြိမ် ကနေ ၅ ကြိမ် အထိလုပ်ပေးပါ။
<h3><b>Seated Butterfly အကြောလျှော့ လေ့ကျင့်ခန်း</b></h3>
ဒီလေ့ကျင့်ခန်းလုပ်တော့မယ်ဆိုရင်

• အရင်ဆုံး ကြမ်းပြင်ပေါ်မှာ ခါးမတ်မတ်ထားလို့ထိုင်ပါ။
• ပြီးရင် ခြေဖဝါးနှစ်ဖက်ကို ကပ်လို့ ဒူးကွေးထားပါ။
• ပြီးရင်တော့ ခြေထောက်နှစ်ဖက်ပေါ်ဆီကို လက်နှစ်ဖက်ကို ဆန့်တန်းလို့ သက်တောင့်သက်သာထားပါ။
• နောက်တဆင့်ကတော့ ခြေထောက်ကို ကြမ်းပြင်ဆီကိုဖြည်းဖြည်းချင်း လျှော့ချဖို့ပါ။
• အကြောလျှော့နေတဲ့ တလျောက်မှာ အသက်ရှုသွင်းရှုထုတ်လုပ်ဖို့ မမေ့ပါနဲ့။
• တစ်ကြိမ်ကို စက္ကန့် ၃၀ ဆီလုပ်ပေးပါ။ တစ်ကျော့ကို ၅ ကြိမ် ကနေ ၁၀ ကြိမ်လောက်အထိလုပ်ပေးလို့ရပါတယ်။
<h3><b>Kneeling Lunge အကြောလျှော့ လေ့ကျင့်ခန်း။</b></h3>
ဒီလေ့ကျင့်ခန်းလုပ်တော့မယ်ဆိုရင်

• မတ်တတ်ရပ်တဲ့အနေအထားကနေစပါမယ်။
• ပြီးရင် လက်နှစ်ဖက် နဲ့ ခြေထောက်တစ်ဖက်ကို ကြမ်းပြင်ပေါ်မှာထောက်ထားပါ။
• ဒူးတစ်ဖက်ကို ၉၀ ဒီဂရီအတိုင်း ထောက်ပေးပါ။
• ပြီးရင် ခန္ဓာကိုယ်ကို ဒူးနဲ့ထိတဲ့အထိ ကိုင်းပေးပါ။
• စက္ကန့် ၃၀ ကြာနေပါ။ ပြီးရင် နောက်တစ်ဖက်ကိုလည်း ဒီနည်းအတိုင်း လုပ်ပေးပါ။
• အကြောလျှော့နေစဉ် အသက်ကို ရှုသွင်းရှုထုတ်ပုံမှန်လုပ်ပေးပါ။
• တစ်ကြိမ်ကို စက္ကန့် ၃၀ ဆီလုပ်ပေးပါ။ တစ်ကျော့ကို ၅ ကြိမ် ကနေ ၁၀ ကြိမ်လောက်အထိလုပ်ပေးလို့ရပါတယ်။
<h3><b>Seated Four-Way Neck အကြောလျှော့ လေ့ကျင့်ခန်း</b></h3>
ဒီလေ့ကျင့်ခန်းလုပ်တော့မယ်ဆိုရင်

• ကြမ်းပြင်ပေါ်မှာမတ်မတ်လေး ထိုင်ပါ။
• ဘယ်ဘက်လက်ကို ခေါင်းကိုကျော်လို့ ညာဘက်နားရွက်ကို ထိပေးပါ။
• ပြီးရင်တော့ ခေါင်းကို ဘယ်ဘက်ကို ဖြည်းဖြည်းချင်း ဆွဲပေးပါ။
• စက္ကန့် ၃၀ ကြာနေပါ။ ပြီးရင် နောက်တစ်ဖက်ကိုလည်း ဒီနည်းအတိုင်း လုပ်ပေးပါ။
• အကြောလျှော့နေစဉ် အသက်ကို ရှုသွင်းရှုထုတ်ပုံမှန်လုပ်ပေးပါ။
• တစ်ကြိမ်ကို စက္ကန့် ၃၀ ဆီလုပ်ပေးပါ။ တစ်ကျော့ကို ၅ ကြိမ် ကနေ ၁၀ ကြိမ်လောက်အထိလုပ်ပေးလို့ရပါတယ်။
<h3><b>Standing Chest အကြောလျှော့ လေ့ကျင့်ခန်း</b></h3>
ဒီလေ့ကျင့်ခန်းလုပ်တော့မယ်ဆိုရင်

• ခန္ဓာကိုယ်ကို မတ်မတ်လေးရပ်ပေးပါ။
• ပြီးရင်တော့ လက်နှစ်ဖက်ကို လက်သီးဆုပ်လို့ နောက်ဘက်ကို ဆန့်တန်းပေးပါ။
• လက်နှစ်ဖက်က တင်ပါးနဲ့တစ်တန်းတည်းကျပါစေ။
• ဒူးတစ်ဖက်ကို ၉၀ ဒီဂရီ ကွေးထားပေးပါ။ နောက်တစ်ဖက်ကိုတော့ နောက်ဖက်ကို ဆန့်ထားပေးပါ။
• ရင်ဘတ်ကို ဖွင့်ထားဖို့ မမေ့ပါနဲ့။
• စက္ကန့် ၃၀ ကြာနေပါ။ ပြီးရင် နောက်တစ်ဖက်ကိုလည်း ဒီနည်းအတိုင်း လုပ်ပေးပါ။
• အကြောလျှော့နေစဉ် အသက်ကို ရှုသွင်းရှုထုတ်ပုံမှန်လုပ်ပေးပါ။
• တစ်ကြိမ်ကို စက္ကန့် ၃၀ ဆီလုပ်ပေးပါ။ တစ်ကျော့ကို ၅ ကြိမ် ကနေ ၁၀ ကြိမ်လောက်အထိလုပ်ပေးလို့ရပါတယ်။

အခုပြောခဲ့တဲ့ လေ့ကျင့်ခန်းလေးတွေကို နေ့တိုင်းပုံမှန်လုပ်ပေးမယ်ဆိုရင် သွေးလည်ပတ်မှုကောင်းမှာဖြစ်သလို ကြွက်သားတွေတောင့်တင်းနေတာကို သက်သာစေပြီး ညဘက်တိုင်းမှာ ကောင်းကောင်းအိပ်ပျော်စေမှာပါ။
<br><br>Source-<b> Aye Thi Mon</b>
</body>
</html>