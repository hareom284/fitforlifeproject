<!DOCTYPE html>
<head><link rel="icon" href="Project201/logo.png">
<title>ကိုယ်လက်လှုပ်ရှားကျန်းမာရေး</title>
<meta charset="utf-8">
<style>
h1{background-color:green; }
</style>
</head>
<body>
<h1><b>ဘောလုံးကန်ခြင်းရဲ့ အသိသာဆုံး အကျိုးကျေးဇူး (၉) ချက် </b></h1>
<img src="images/exe5.jpg" width="250" height="250">
<br><br>ဘောလုံးအားကစားက လူကြိုက်များလား၊ မများလား နိုင်ငံတကာက ဘောလုံးပရိသတ်အင်အားကိုသာ ကြည့်ပါ။ ဘောလုံးပွဲဟေ့ဆို ထိုင်ရာမထစတမ်း စုဝေးကြည့်ကြ၊ တစ်နိုင်ငံလုံးနီးပါး အားပေးလိုက်ကြတာမျိုး။ ကိုယ့်နီးစပ်ရာ ဘောလုံးအားကစားကွင်းလေးတွေမှာလည်း အားတဲ့အချိန် အပျော်တမ်းစုကစားကြပါသေးတယ်။

ဒီဘောလုံးကစားနည်းက ခန္ဓာကိုယ်ကျန်းမာရေးအတွက် သိပ်အကျိုးပြုနိုင်တယ်ဆိုတာရော သိထားပြီးပြီလား။ အပျော်တမ်းအဖြစ်နဲ့ ကလေး၊ လူကြီး အတူကစားလို့တောင်ရတဲ့ ဒီကစားနည်းက တကယ်ကို အကျိုးကျေးဇူးများပါတယ်နော်။
<h3><b>(၁) သက်လုံကောင်းစေတယ်</b></h3>
ဘယ်နှုန်းနဲ့ပဲဖြစ်ဖြစ် မိနစ် ၉၀ လောက်ပြေးနေဖို့ဆိုတာ သက်လုံကောင်းမှ၊ အမောခံနိုင်မှ ဖြစ်မှာပါ။ ကစားနေချိန်အတွင်း ဖြည်းဖြည်းလှုပ်ရှားလိုက်၊ ပြေးလိုက်၊ မြန်မြန်ပြေးလိုက်နဲ့ သက်လုံကောင်းဖို့ အလေ့အကျင့်ဖြစ်စေနိုင်ပါတယ်။ ဘောလုံးကစားလေ့ရှိသူက ပုံမှန်ထက် ပိုပြီး အမောခံနိုင်ပါတယ်။
<h3><b>(၂) နှလုံးသွေးကြောကျန်းမာရေး ပိုကောင်းစေတယ်</b></h3>
ဘောလုံးကစားသူက ပုံမှန်လမ်းလျှောက်တာ၊ ခပ်ရွရွပြေးတာ၊ အားစိုက်ပြေးတာ တို့ကြောင့် နှလုံးခုန်နှုန်းကိုမြန်စေပြီး နှလုံးအတွက်လေ့ကျင့်ခန်းဖြစ်စေပါတယ်။ ဒီလိုပုံမှန်လှုပ်ရှားမှုက နှလုံးကို အားကောင်းစေပြီး သွေးလွှတ်ကြောတွေထဲက အဆီချေးတွေကို ချေဖျက်ပေးနိုင်တယ်၊ သွေးဖိအားကို ကျစေတယ်၊ ပိုလျှံနေတဲ့ ကယ်လိုရီတွေကို လောင်ကျွမ်းစေတယ်။
<h3><b>(၃) အဆီကျပြီး ကြွက်သားကျစ်စေတယ်</b></h3>
ဘောလုံးကန်ခြင်းက ကြွက်သားနဲ့ နှလုံးကို လုပ်ဆောင်ချက်ဖြစ်စေတာဖြစ်တဲ့အတွက် အဆီတွေလောင်ကျွမ်းစေတဲ့ နည်းလမ်းကောင်းတစ်ခုဖြစ်ပါတယ်။ ကြွက်သားတည်ဆောက်မှုကို ပိုကောင်းစေပြီး လှုပ်ရှားမှုတိုင်းမှာ အဆီပိုတွေကို လောင်ကျွမ်းစေတာကြောင့် အမျိုးသားတွေ အဆီကျကျစ်လျစ်ဖို့ အထိရောက်ဆုံးအားကစားထဲမှာ ပါဝင်ပါတယ်။
<h3><b>(၄) အရိုးသန်မာစေတယ်</b></h3>
လူတွေက အသက်ကြီးလာတာနဲ့အမျှ အရိုးကျန်းမာရေးက ကျဆင်းအားနည်းလာတတ်ပါတယ်။ ဘောလုံးကစားနည်းက ခန္ဓာကိုယ်ရဲ့ ဟန်ချက်ညီညီလှုပ်ရှားမှုနဲ့ လေ့ကျင့်လှုပ်ရှားမှုကြောင့် အရိုးဖွဲ့စည်းမှုကို ပိုကျန်းမာစေပါတယ်။
<h3><b>(၅) လှုပ်ရှားလုပ်ဆောင်မှု စည်းဝါးကိုက်ညီစေတယ်</b></h3>
ဘောလုံးကို ကိုယ့်ခြေထဲမှာ ထိန်းနိုင်ဖို့ လမ်းလျှောက်တာ၊ ပြေးတာ၊ အမြန်ပြေးတာတွေ ကြားမှာ လိုသလို ပြောင်းလဲလှုပ်ရှားနိုင်ဖို့ စည်းဝါးကိုက်ညီမှုက အဓိကအရေးကြီးပါတယ်။ အချိုး၊အကွေ့၊ အလိမ်၊ ဂိုးသွင်း၊ ဂိုးဖမ်းတာတွေမှာလည်း မျက်စိနဲ့ ခြေလက်လှုပ်ရှားမှုက အချိတ်အဆက်မိနေမှဖြစ်မှာပါ။ ဒီလိုအလေ့အကျင့်ကနေ အာရုံစိုက်နိုင်စွမ်းနဲ့ စည်းဝါးကိုက်ညီမှုကို ပိုကောင်းစေပါတယ်။
<h3><b>(၆) အသင်းအဖွဲ့လိုက်လုပ်ဆောင်မှု ပိုကောင်းစေတယ်</b></h3>
တစ်ဦးချင်းစွမ်းရည်ထက် အသင်းအဖွဲ့လိုက် ရလဒ်ကောင်းအောင် ဘယ်လိုလုပ်ဆောင်ရမလဲဆိုတာ ကျင့်သားရလာပါမယ်။ အဖွဲ့သားတွေနဲ့ ဘယ်လို အချိတ်အဆက်မိအောင် လှုပ်ရှားမလဲဆိုတဲ့ သော့ချက်ကို အသုံးချနိုင်လာတာ  အကောင်းဆုံးပါပဲ။
<h3><b>(၇) ဦးနှောက်စွမ်းဆောင်ရည် ပိုကောင်းလာမယ်</b></h3>
အခြေအနေကို မူတည်ပြီး ချက်ချင်းပြောင်းလဲလှုပ်ရှားရတဲ့အခါ အာရုံစူးစိုက်နိုင်စွမ်း၊ ကိုယ့်ကိုယ်ကို ကြပ်မတ်ထိန်းသိမ်းနိုင်စွမ်း၊ ဆုံးဖြတ်ချက်မြန်မြန်ချမှတ်နိုင်စွမ်းတို့မှာ အရည်အချင်းတိုးတက်လာပါမယ်။ အနိုင်ရဖို့ ဘယ်လိုဗျူဟာနဲ့ ဘယ်လိုလှုပ်ရှားမယ်ဆိုတာ ကွက်တိလုပ်ဆောင်နိုင်ပါလိမ့်မယ်။
<h3><b>(၈) ကိုယ့်ကိုယ်ကိုယုံကြည်မှုတိုးလာစေတယ် </b></h3>
ဘောလုံးကန်ခြင်းက ကိုယ်ခန္ဓာကြံ့ခိုင်စေရုံပါမက ကစားသမားရဲ့စိတ်ကိုလည်း ကျန်းမာကြံ့ခိုင်စေနိုင်ပါတယ်။ ကိုယ့်ကိုယ်ကိုယုံကြည်မှုနဲ့  ဆုံးဖြတ်နိုင်စွမ်းတွေတိုးတက်လာတာက လုပ်ဆောင်နိုင်စွမ်းတွေမှာ သိသိသာသာ ကောင်းမွန်စေပါတယ်။ စိတ်ဓာတ်ကျနေသူတွေမှာပါ ဘောလုံးကစားရင်း ပြန်လည်တက်ကြွလာတာတွေ ဖြစ်စေနိုင်ပါတယ်။
<h3><b>(၉) ကိုယ်ခံအားကို ကောင်းစေတယ် </b></h3>
ဘောလုံးကန်ရင်း လှုပ်ရှားလေ ကျန်းမာကြံ့ခိုင်လေမို့ ကိုယ်ခံအားပိုကောင်းစေတယ်၊ ရောဂါပိုးတွေ ခုခံနိုင်စွမ်းပိုကောင်းစေပါတယ်။

ဘောလုံးကစားနည်းက ငွေကုန်ကြေးကျလည်းမများ၊ ကန့်သတ်ချက်လည်းမများတဲ့ အားကစားတစ်မျိုး ဖြစ်တဲ့အတွက် အပျော်တမ်းအနေနဲ့ရော၊ ကျန်းမာရေးအတွက်ပါ ကလေးလူကြီး အရွယ်မရွေး လူတိုင်းပါဝင်ကစားနိုင်ပါတယ်။
<br><br>Source-<b>Yun Sandi Nan Mon</b>
</body>
</html>