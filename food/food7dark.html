<!DOCTYPE html>
<head><link rel="icon" href="Project201/logo.png">
<title>အစားအစာနှင့်ကျန်းမာရေး</title>
<meta charset="utf-8">
<style>
*{background-color:black; color:white;}
h1 { background-color:#0fe0fe; color:white;
      }
</style>
</head>
<body>
<h1><b>အိုင်အိုဒင်းဆားသုံးသင့်လား  </b></h1>
<img src="images/food7.jpg" width="250" height="250">
<br><br>အခုနောက်ပိုင်းမှာ ခန္ဓာကိုယ်အတွက်လိုအပ်တဲ့ အိုင်အိုဒင်းဓာတ်ကို ချက်ပြုတ်ရာမှာ အသုံးပြုတဲ့ ဆားကနေတဆင့် အလွယ်တကူရရှိလာနိုင်ပြီပဲဖြစ်ပါတယ်။ နေ့စဉ်စားသုံးတဲ့ အစားအစာတွေထဲမှာ ဆားက မဖြစ်မနေပါဝင်တဲ့ အရာဖြစ်တာကြောင့် ဆားထဲမှာ အိုင်အိုဒင်းထည့်သွင်းထုတ်လုပ်လိုက်မှုက ခန္ဓာကိုယ်အတွက် လိုအပ်မယ့် အိုင်အိုဒင်းဓာတ်ကို ဖြည့်တင်းပေးပြီးသားဖြစ်သွားပါတယ်။ဒီဆောင်းပါးထဲမှာတော့ အိုင်အိုဒင်းဆားက ကျန်းမာရေးအပေါ် ဘယ်လိုသက်ရောက်မှုရှိလဲဆိုတာနဲ့ စားသုံးဖို့သင့်တော်ရဲ့လားဆိုတာကို ရှင်းပြပေးမယ်နော်။
<h3><b>အိုင်အိုဒင်းရဲ့ အရေးပါပုံ</b></h3>
• အိုင်အိုဒင်းက အရေးပါတဲ့ သတ္တုဓာတ်တစ်မျိုးပါ။
• အိုင်အိုဒင်းကို များသောအားဖြင့် ပင်လယ်စာတွေ၊ နို့ထွက်ပစ္စည်းတွေ၊ ကောက်နှံစပါးတွေ နဲ့ ဥအမျိုးမျိုးမှာတွေ့ရှိရ ပါတယ်။
• နိုင်ငံတော်တော်များများမှာ အိုင်အိုဒင်းချို့တဲ့မှုပြဿနာကို ကင်းဝေဒစေဖို့ ဆားထဲမှာ အိုင်အိုဒင်းဓာတ်ထည့်သွင်း ထုတ်လုပ်ထားပါတယ်။
• အိုင်အိုဒင်းက သိုင်းရွိုက်ဂလင်းက သိုင်းရွိုက်ဟော်မုန်းတွေကို ထုတ်လုပ်စေဖို့ လုပ်ဆောင်ပေးပါတယ်။ သိုင်းရွိက်ဟော်မုန်းတွေက တစ်ရှုးတွေပြုပြင်တာ၊ ဇီဝတွင်းဖြစ်စဉ်တွေကို ထိန်းညှိတာနဲ့ ကြီးထွားဖွံ့ဖြိုးမှုတိုးတက် စေဖို့အတွက် အထောက်အကူပြုပေးပါတယ်။
• သိုင်းရွိုက်ဟော်မုန်းက ခန္ဓာကိုယ်အပူချိန်ကို ထိန်းညှိတာ၊ သွေးပေါင်ချိန်နဲ့ နှလုံးခုန်နှုန်းတွေ ထိန်းညှိမှုကို တိုက်ရိုက်ဆိုသလို အထောက်အပံ့ပေးနေတာပါ။
• ခန္ဓာကိုယ်ကျန်းမာစေဖို့လည်း အိုင်အိုဒင်းက အထောက်အပံ့ပေးပါတယ်။
• ရင်သားမှာကင်ဆာမဟုတ်တဲ့ အဖုအကျိတ်တွေဖြစ်မလာအောင်လည်း ကာကွယ်တားဆီးပေးပါတယ်။
• ကိုယ်ခံအားကောင်းမွန်စေနိုင်ပါတယ်။
<h3><b>ခန္ဓာကိုယ်မှာ အိုင်အိုဒင်းချို့တဲ့မှု</b></h3>
• လူတော်တော်များများက အိုင်အိုဒင်းချို့တဲ့မှုကို ခံစားကြရပါတယ်။
• နိုင်ငံပေါင်း ၁၁၈ နိုင်ငံမှာ အိုင်အိုဒင်းချို့တဲ့မှုက ကျန်းမာရေးပြဿနာကြီးတစ်ရပ်လိုတောင်ဖြစ်နေတာပါ။
• ကမ္ဘာ့လူဦးရေရဲ့ ၁.၅ ဘီလျံက အိုင်အိုဒင်းချို့တဲ့မှုကိုခံစားနေကြရပါတယ်။
• အိုင်အိုဒင်းဆား မစားသုံးတဲ့နေရာတွေ၊ အိုင်အိုဒင်းရှားပါးတဲ့နေရာတွေမှာ အိုင်အိုဒင်းချို့တဲ့မှုခံစားနေကြရပါတယ်။
• အရှေ့အလယ်ပိုင်းဒေသကလူဦးရေ သုံးပုံတစ်ပုံဟာ အိုင်အိုဒင်းချို့တဲ့မှုကို ခံစားနေကြရတာပါ။
• အာဖရိက၊ အာရှ၊ လက်တင်အမေရိကနဲ့ ဥရောပနိုင်ငံတွေမှာလည်း အိုင်အိုဒင်းချို့တဲ့မှုကိုခံစားနေရတာပါ။
• ကိုယ်ဝန်ဆောင်အမျိုးသမီးတွေ၊ နို့တိုက်မိခင်တွေက အိုင်အိုဒင်းချို့တဲ့နိုင်ခြေများတဲ့သူတွေဖြစ်ပြီး အိုင်အိုဒင်းများများစားသုံးပေးဖို့လိုပါမယ်။
• သတ်သတ်လွတ်စားတဲ့သူတွေက အိုင်အိုဒင်းချို့တဲ့နိုင်ခြေပိုများပါတယ်။
<h3><b>အိုင်အိုဒင်းချို့တဲ့နေတယ်ဆိုတာကို သိနိုင်မယ့် လက္ခဏာများ</b></h3>
အိုင်အိုဒင်းချို့တဲ့မှုက ကြီးမားတဲ့ ကျန်းမာရေးပြဿနာတွေကိုခံစားရနိုင်ပါတယ်။

    လည်ပင်းကြီးရောဂါလို့ခေါ်တဲ့ လည်ပင်းကပုံမှန်ထက်ပိုကြီးလာတာကို ခံစားရနိုင်ပါတယ်။
    သိုင်းရွိုက်ဂလင်းပြဿနာခံစားရနိုင်ပါတယ်။
    သိုင်းရွိုက်ဟော်မုန်းထွက်ရှိမှုနည်းသွားတာကြောင့် ဆဲလ်တွေကျန်းမာမှုအားနည်းသွားနိုင်ပါတယ်။
    ကြီးထွားဖွံ့ဖြိုးမှုထိခိုက်နိုင်ပါတယ်။
    ဆံပင်ကျွတ်တာ၊ ပင်ပန်းနွမ်းနယ်တာ၊ ကိုယ်အလေးချိန်တိုးလာတာ၊ အသားအရေခြောက်သွေ့တာ၊ အအေးမိဖျားနာလွယ်တာ၊ အအေးဒဏ်မခံနိုင်တာမျိုးတွေခံစားရနိုင်ပါတယ်။
    ကိုယ်ဝန်ဆောင်မိခင်တွေနဲ့ ကလေးငယ်တွေမှာ အိုင်အိုဒင်းချို့တဲ့မယ်ဆိုရင် ကလေးငယ်မှာ ဦးနှောက်ဖွံ့ဖြိုးမှု ထိခိုက်တာ စိတ်ပိုင်းဆိုင်ရာ ချို့ယွင်းမှုတွေဖြစ်နိုင်ပါတယ်။
    ကိုယ်ဝန်ဆောင်ချိန်မှာ အိုင်အိုဒင်းချို့တဲ့မယ်ဆိုရင် ကိုယ်ဝန်ပျက်ကျတာမျိုးဖြစ်နိုင်ပါတယ်။
<h3><b>အိုင်အိုဒင်းချို့တဲ့မှုကို ကာကွယ်ခြင်း</b></h3>
အိုင်အိုဒင်းချို့တဲ့မှုကို ကာကွယ်ပေးနိုင်မယ့် အကောင်းဆုံးနည်းလမ်းက အိုင်အိုဒင်းဆားစားသုံးတာပါ။ တစ်နေ့ကို အိုင်အိုဒင်းဆား လက်ဖက်ရည်ဇွန်းတစ်ဝက်စာ စားသုံးမိအောင်ဂရုပြုပေးပါ။ အိုင်အိုဒင်းဆားက ခန္ဓာကိုယ်အတွက်လိုအပ်တဲ့ သတ္တုဓာတ်တွေကို ဖြည့်တင်းပေးနိုင်မှာပါ။
<h3><b>အိုင်အိုဒင်းဆားက စိတ်ချရရဲ့လား</b></h3>
လေ့လာမှုတွေအရ အိုင်အိုဒင်းက လိုအပ်တဲ့ ဓာတ်တစ်မျိုးဆိုပေမယ့် လိုအပ်တဲ့ ပမာဏထက်ကျော်လွန် စားသုံးမယ်ဆိုရင်တော့ သိုင်းရွိုက်ပြဿနာတွေခံစားရနိုင်ပါတယ်။ သိုင်းရွိုက်က ကောင်းကောင်းအလုပ်မလုပ် တော့တာမျိုးပါ။ ကိုယ်ဝန်ဆောင်မိခင်တွေ၊ မွေးကင်းစအရွယ်ကလေးငယ်တွေ၊ နို့တိုက်မိခင်တွေ၊ သက်ကြီးရွယ်အိုတွေ၊ သိုင်းရွိုက်ပြဿနာရှိသူတွေအနေနဲ့ အိုင်အိုဒင်းကိုလျှော့စားသင့်ပါတယ်။

အိုင်အိုဒင်းဆားက လိုတာထက်ပိုစားသုံးမယ်ဆိုရင် တန်ဆေးလွန်ဘေးဆိုတဲ့အတိုင်း ခန္ဓာကိုယ်မှာ ထိခိုက်မှု တွေရှိလာနိုင်ပါတယ်။
<h3><b>အိုင်အိုဒင်းရရှိနိုင်တဲ့ အစားအစာတွေ</b></h3>
အိုင်အိုဒင်းဆားကတင်မဟုတ်ပါဘူး။ ဒီအစားအစာတွေကနေလည်း အိုင်အိုဒင်းဓာတ်ရရှိနိုင်ပါတယ်။

• ရေညှိ
• ဒိန်ချဉ်
• နွားနို့
• ပုဇွန်
• ဥအမျိုးမျိုး
• တူနာငါး
• အသီးခြောက်

ဒါကြောင့်နေ့စဉ်စားသုံးတဲ့အစားအစာတွေထဲမှာ အိုင်အိုဒင်းကို လုံလောက်မျှတအောင်စားသုံးပေးပြီး ကျန်းမာရေးကောင်းမွန်အောင် ထိန်းသိမ်းစောင့်ရှောက်လိုက်ပါ။
<br><br>Source-<b>Aye Thi Mon</b>
</body>
</html>