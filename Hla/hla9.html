<!DOCTYPE html>
<head>
<link rel="icon" href="Project201/logo.png">
<title>လှပကျန်းမာ</title>
<meta charset="utf-8">
<style>
h1 { background-color:#efef00; color:white;
      }
</style>
</head>
<body>
<h1><b>ပျိုမေတို့ ဗိုက်ချပ်စေရန်အတွက်</b></h1>
<img src="images/pic9.png" width="300" height="200">
<br><br>​ဒီနေ့ ဆေးခန်းမှာ တွေ့ကြုံခဲ့ရတဲ့ အဖြစ်အပျက်လေးတစ်ခု..
<br><br>အသက် က ၂၀ ကျော်ကျော်၊ ဗိုက်အောင့်၊ မူးပြီးအန်သတဲ့။ လူကလည်းပျော့ခွေနေပြီး အားမရှိသယောင်။
<br><br>အဲ့ဒါကြောင့် ဘာအကြောင်းရင်းများရှိသလဲလို့ မေးစမ်းကြည့်တဲ့အခါ…
<br><br>အဖြေကတော့ ဗိုက်ခေါက်တွေ ထွက်ပြီး ဝနေလို့ ပိန်သွားအောင် Gym ဆော့ပြီး အစားမစားပဲနေနေတယ်တဲ့။
<br><br>ဒါပေမဲ့ ခုလိုသာ ဖြစ်တယ်၊ ဗိုက်ခေါက်ကတော့ ကျမသွားဘူးတဲ့လေ။
<br><br>ဒီတော့ လိုအပ်တဲ့ကုသမှုတွေ လုပ်ပေးပြီး လွဲမှားနေတဲ့အတွေးတွေကို ပျောက်သွားအောင်လည်း လုပ်ပေးရတော့မယ်လေ။
<br><br>“ညီမလေးရေ.. အဆီဆိုတာ စပြီးတော့ စုဝေးရင် ဗိုက်မှာလာစုကြတယ်။ ဒါပေမဲ့ ပြန်ကျရင်တော့ ဗိုက်ကနောက်ဆုံးမှ ကျတတ်ကြတယ်။ လေ့ကျင့်ခန်းလုပ်ပြီးတဲ့အခါ ဗိုက်ကိုပဲကြည့်ပြီး အဆီမကျလို့ စိတ်ညစ်မနေပါနဲ့။ ခန္ဓာကိုယ်ရဲ့တခြားနေရာက အဆီပိုတွေ ကျနေတာလည်း သတိပြုမိရမယ်လေ။
<br><br>လေ့ကျင့်ခန်းလုပ်နေတဲ့အချိန်မှာလည်း သင့်တင့်လျှောက်ပတ်တဲ့ အစာအာဟာရကို စားသုံးပေးဖို့ လိုအပ်ပါတယ်။ လုံးဝမစားဘဲ လေ့ကျင့်ခန်းပဲ ဖိလုပ်နေရင်တော့ ကောင်းကျိုးထက် ရလာမယ့်ဆိုးကျိုးက ပိုများပါတယ်။ အဲ့ဒါကြောင့် လေ့ကျင့်ခန်းလည်း လုပ်၊ အစားလည်း သေချာလေးစားပေးဖို့ လိုပါတယ်။ ဗိုက်ချပ်ဖို့ကို အကူအညီပေးနိုင်မဲ့ နေထိုင်စားသောက်နည််းတွေကို ပြောပြမယ်နော်။
<h3><b>၁။ အငန်လျှော့စားပါ</b></h3>
အငန်ကို လွန်ကဲစွာစားသုံးရင် ခန္ဓာကိုယ်မှာ ရေတွေကို စုဝေးစေတဲ့အတွက် ဖောရောင်လာပါလိမ့်မယ်။ အငန်လျှော့စားလိုက်မယ်ဆိုရင် ခန္ဓာကိုယ်မှာရှိတဲ့ မလိုအပ်တဲ့ရေတွေကို ဖယ်ထုတ်ပစ်နိုင်ပါတယ်။ ဒါကြောင့် ဟင်းချက်တဲ့အခါ ပုံမှန်ထက်ဆားကို လျှော့ထည့်ပါ။
<h3><b>၂။ ပီကေမစားပါနဲ့</b></h3>
အချိုဓာတ် ပါဝင်တဲ့အတွက် အဆီ ပိုတိုးစေပါတယ်။
<h3><b>၃။ အချိုလျော့စားပါ</b></h3>
အဆီကျအောင် ထမင်းမစားပဲနေပေမဲ့ အချိုတွေချည်းစားနေမယ်ဆိုရင် ဘာမှ မထူးပါဘူး။ အချိုစားများရင် ဆီးချိုရောဂါလည်း ဖြစ်နိုင်ပါတယ်။
<h3><b>၄။ ရယ်ဒီမိတ်တွေ မစားပါ</b></h3>
ရယ်ဒီမိတ် ထုပ်တွေမှာ ဆား အများကြီး ပါဝင်ပါတယ်။ ဆော့စ်တွေကအစ ကိတ်မုန့်အဆုံး ဆားတွေ ပါဝင်ပါတယ်။ အဲဒါကြောင့် အဆီကျချင်ရင် လတ်ဆတ်တဲ့ အသီးအရွက်၊ အသား ငါးတွေကို ကိုယ့်ဘာသာကို ချက်စားတာ အကောင်းဆုံးပါ။
<h3><b>၅။ ဗိုက်ချပ်ချင်ရင် အချိုရည် မသောက်ပါနဲ့</b></h3>
အချိုရည်အစား အားရှိအောင် မအိပ်ခင် နွားနို့ပူပူလေးသောက်လိုက်တာက ပိုအကျိုးရှိမှာပါ။
<h3><b>၆။ ရေများများ သောက်ပါ</b></h3>
အချိုရည် တော်တော်များများဟာ အဆီပိုတက်စေပါတယ်။ ရေများများသောက်မယ်ဆိုရင် ခန္ဓာကိုယ်ကို ရေဓာတ်ပြည့်ဝစေပြီး ကျန်းမာစေပါတယ်။ ရေများများ သောက်ရင် အစာစားချင်စိတ်၊ အချိုစားချင်စိတ်လည်း မရှိတော့ဘူးပေါ့။
<h3><b>၇။ သစ်သီး များများစားပါ</b></h3>
ဘယ်ရီသီး၊ ချယ်ရီသီး၊ ပန်းသီး၊ လိမ္မော်သီးတွေက ဝိတ်ကျစေပါတယ်။ ဗိုက်ဆာတိုင်းစားလို့လည်း ရပါတယ်။ ဝိတ်လည်းမတက်ဘူး၊ ဗိုက်လည်းဝစေပါတယ်။
<h3><b>၈။ စိတ်ဖိစီးမှု နည်းအောင်နေပါ</b></h3>
စိတ်ဖိစီးမှုများရင် ကော်ဒီစော လို့ခေါ်တဲ့ ဟော်မုန်းအဆင့် မြင့်တက်လာပါတယ်။ ဒီဟော်မုန်း များလာရင်ကျ ခါးတစ်ဝိုက်မှာ အဆီတွေ စုစေပါတယ်။ နေ့စဉ်ဘဝဟာ စိတ်ဖိစီးမှု များနေတယ်ဆိုရင် ယောဂလေ့ကျင့်တာ၊ လမ်းလျောက်၊ ဂျာနယ်ဖတ် အဲ့လို ပေါ့ပေါ့ပါးပါးအလုပ်လေးတွေ လုပ်ကြည့်လို့ ရပါတယ်။
<h3><b>၉။ ဝမ်းချုပ်မခံပါနဲ့</b></h3>
အထိုင်များတဲ့သူတော်တော်များများဟာ ဝမ်းချုပ်တတ်ပါတယ်။ ဥပမာ ရုံးဝန်ထမ်းတွေပေါ့။ ဝမ်းချုပ်တဲ့အတွက် လူက မအီမသာဖြစ်လာသလို ဗိုက်ကလဲပိုပူလာပါလိမ့်မယ်။ အဲ့ဒါကြောင့် ရေများများသောက်ပြီး အသီးအရွက်များများ စားပါ။
<h3><b>၁၀။ အိပ်ရေး ဝဝအိပ်ပါ</b></h3>
အိပ်ချိန် မိနစ် ၃၀ လောက် နောက်ကျရင်တောင် ဝိတ်တတ်စေနိုင်တယ်။ စောစောအိပ်ပြီး စောစောထတာကတော့ ကျန်းမာရေးအတွက် အကောင်းဆုံးပါ။
<br><br>ကဲ.. ဒီလောက်ဆိုရင် ဆရာမပြောတာတွေကို မှတ်ထားပြီး ခုပေးလိုက်တဲ့ဆေးတွေ မှန်မှန်သောက်ပါ။ ခုနကပြောလိုက်တဲ့အတိုင်း ဆင်ခြင်ပြီးနေထိုင်ပါ။ စားသောက်ပါ။ ဒါဆို သွယ်သွယ်လျလျလေးဖြစ်သွားပြီး အရမ်းလှသွားမှာနော့။” လို့ ပြောပြီး ပြန်လွှတ်လိုက်ရပါတယ်။
<br><br>Source-<b>Paing</b>
</body>
</html>