<!DOCTYPE html>
<head>
<link rel="icon" href="Project201/logo.png">
<title>လှပကျန်းမာ</title>
<meta charset="utf-8">
<style>
*{background-color:black; color:white;}
h1 { background-color:orange; color:white;
      }
</style>
</head>
<body>
<div>
<h1>ရေယုန်လား၊ အနီဖုပေါက်တာလား</h1>
</div>
<img src="images/pic6.png" width="300" height="200">
<div>
<br>အရေပြားဆိုတာ ခန္ဓာကိုယ်ရဲ့ အကြီးဆုံးအစိတ်အပိုင်းပါ။ အရေပြားပေါ်မှာ အနီဖုလေးတွေ ပေါက်လာတဲ့အခါမှာ နာလည်းနာလာပြီဆိုရင် လူတိုင်း သတိထားမိတတ်ကြပါတယ်။ ရေယုန်လား ဒါမှမဟုတ် တခြားရောဂါကြောင့် အနီဖုပေါက်တာလားဆိုပြီး စိုးရိမ်တတ်ကြပါတယ်။ ဒါကြောင့် ရေယုန်လား တခြားရောဂါကြောင့် အနီဖုပေါက်တာလား ခွဲခြားနိုင်အောင် ကွာခြားချက်လေးတွေကို လေ့လာကြည့်ရအောင်။
<h3><b>ရေယုန်ဆိုတာ (Herpes)</b></h3>
ရေယုန်ဆိုတာ ပါးစပ်နဲ့ နှုတ်ခမ်းပတ်ဝန်းကျင် ဒါမှမဟုတ် လိင်အင်္ဂါနားမှာ ပေါက်တတ်တဲ့ အရည်ကြည်အဖုလေးတွေ ဖြစ်ပါတယ်။ အရည်ကြည်ကနေ ပေါက်သွားတဲ့အခါ အရေပြားအက်ကွဲရာလေး ဖြစ်သွားပါတယ်။ ရေယုန်က ဗိုင်းရပ်စ်ပိုးကြောင့် ဖြစ်ရတာပါ။ ရေယုန်ဖြစ်စေတဲ့ ဗိုင်းရပ်အမျိုးအစား နှစ်မျိုး ရှိပါတယ်။
<br><br>၁။ Herpes Simplex Virus Type 1 လို့ခေါ်တဲ့ HSV-1 နဲ့
<br><br>၂။ Herpes Simplex Virus Type 2 ဖြစ်တဲ့ HSV-2 ပါ။
<br><br>HSV-1 အမျိုးအစားက ပါးစပ်နဲ့ နှုတ်ခမ်းနားမှာ ရေယုန်ပေါက်စေတယ်။ 
<br>HSV-2 က လိင်အင်္ဂါနား အရေပြားမှာ ရေယုန်ပေါက်စေပါတယ်။
<br>ဒီဗိုင်းရပ်စ်ပိုးကြောင့် ရောဂါဖြစ်ပြီဆိုရင် –
    <ul>
	<li>အရည်ကြည်ဖုပေါက်မယ်၊</li>
	<li>ယားမယ်၊ နာမယ်၊ စပ်ဖျဉ်းဖျဉ်းဖြစ်နေတတ်ပါတယ်။</li>
	<li>လိင်အင်္ဂါရေယုန်ဆိုရင် ဆီးသွားတဲ့အခါ ဆီးပူ၊ ဆီးအောင့်အထိ ဖြစ်နိုင်ပါတယ်။</li>
    </ul>
<h3><b>အနီဖုပေါက်တာ (Rashes)</b></h3>
အရေပြားပေါ်မှာ ရောဂါအမျိုးမျိုးကြောင့် အနီဖုတွေ (Rashes) ပေါက်နိုင်ပါတယ်။ အရေပြားနဲ့ ဓာတ်မတည့်တာကအစ ရောဂါတွေအထိ အနီဖုပေါက်တာကို ဖြစ်စေပါတယ်။ အများအားဖြင့် အရေပြားပေါ်မှာ နီရဲတာ၊ ရောင်ရမ်းတာ၊ ယားယံတာနဲ့ အရေခွံကွာတဲ့ ဝေဒနာတွေကို ခံစားရနိုင်ပါတယ်။
<h3><b>ဘာကြောင့် အနီဖုပေါက်ရတာလဲ</b></h3>
အနီဖုပေါက်ရတဲ့အကြောင်းရင်းတွေက –
<h3><b>(၁) အရေပြား ရောင်ရမ်းခြင်း (Dermatitis) </b></h3>
ဓာတ်မတည့်တဲ့ပစ္စည်းတွေနဲ့ ထိတွေ့မိလို့ ဥပမာ- ဓာတုပစ္စည်းတွေ၊ ဓါတ်မြေသြဇာတွေ၊ ဆပ်ပြာမှုန့်အပြင်းတွေနဲ့ ထိတွေ့မိတဲ့နေရာမှာ နီရဲ၊ ရောင်ရမ်းလာတယ်ဆိုရင် ဓါတ်မတည့်လို့ အရေပြားရောင်ရောဂါ (Contact Dermatitis) လို့ခေါ်ပါတယ်။
<br><br>နောက်တစ်နည်းက မျိုးရိုးဗီဇကြောင့် ဓါတ်မတည့်ပစ္စည်းတွေနဲ့ ထိတွေ့မိလို့ အရေပြားက ရောင်ရမ်းလာတယ်၊ နီရဲလာတယ်၊ ယားယံလာတယ်၊ အထူးသဖြင့် ကလေးငယ်တွေမှာ နီရဲနေတဲ့ အကွက်တွေ၊ အနီဖု သေးသေးလေးတွေ၊ အရည်ကြည်ဖုလေးတွေ၊ အကြေးခွံလိုအကွက်တွေ ပေါ်လာတယ်ဆိုရင် နှင်းခူ လို့ ခေါ်တဲ့ ဓာတ်မတည့်အရေပြားရောင်ရမ်းရောဂါ (Atopic Dermatitis) ဖြစ်နိုင်ပါတယ်။ ရေယုန်နဲ့ မတူတာက Dermatitis က ခန္ဓာကိုယ်ရဲ့ နေရာတိုင်းမှာ ဖြစ်နိုင်ပါတယ်။
<h3><b>(၂) ခါးပတ်ရေယုန် (Shingles) </b></h3>
ခါးပတ်ရေယုန်ဆိုတာ ဗိုင်းရပ်စ်ပိုးကြောင့် ဖြစ်တာပါ။ ရေကျောက်ပေါက်စေတဲ့ ဗိုင်းရပ်စ်ပိုးက ဖြစ်စေတယ်လို့ သတ်မှတ်ထားပါတယ်။ အရေပြားမှာ ရေယုန်လိုပဲ အရေကြည်ဖုတွေ အစုအဝေးလိုက် ပေါ်လာတတ်ပါတယ်။ ထူးခြားချက်က လူတစ်ယောက်ရဲ့ မျက်နှာတစ်ခြမ်း၊ ဒါမှမဟုတ် ရင်ဘတ်၊ လည်ပင်း စသလို နေရာတွင်မှာ တစ်ခြမ်းလိုက် အစုအဝေးနဲ့ ပေါက်တတ်တာပါ။ ယားယံပြီး နာကျင်နိုင်ပါတယ်။
<h3><b>(၃) ဂျွတ်ပွေးနာ (Jock Itch)</b></h3>
ဂျွတ်ပွေးနာဆိုတာ ပေါင်အတွင်းပိုင်းနဲ့ ပေါင်ခြံမှာ ပေါက်တတ်တဲ့ မှိုပိုးဝင်တာကြောင့်ဖြစ်တဲ့ အရေပြားရောဂါ တစ်မျိုးပါ။ အနီပြင်လို ပေါ်တတ်ပြီး အစွန်းမှာ အဖုသေးသေးလေးတွေ တွေ့ရတတ်တယ်။ ရေယုန်နဲ့ မတူတာက အရေပြားအက်ကွဲတာ မဖြစ်တတ်ပါဘူး။ လိင်အင်္ဂါရေယုန်ဆိုရင် လိင်အင်္ဂါမှာပဲ တွေ့ရပါတယ်။ ဂျွတ်ပွေးနာက လိင်အင်္ဂါမှာ မပေါက်တတ်ပါဘူး။
<h3><b>(၄) ဝဲရောဂါ</b></h3>
ဝဲရောဂါဆိုတာ အလွန်ကူးစက်လွယ်တဲ့ ယားနာရောဂါပါ။ ယားယံတဲ့အနီဖု၊ အရည်ကြည်ဖု သေးသေးလေးတွေ တွေ့ရတတ်ပါတယ်။ သူလည်း ခန္ဓာကိုယ်တစ်ကိုယ်လုံးမှာ ပေါက်နိုင်ပါတယ်။ အထူးသဖြင့် ခြေကြား၊ လက်ကြားတွေ၊ လက်ဖုဝါးတွေ ဖြစ်ပါတယ်။ ညဘက်မှာ ပိုယားတတ်ပါတယ်။
<h3><b>(၅) လိင်အင်္ဂါကြွက်နို့ (Genital Warts)</b></h3>
HPV Virus ပိုးကြောင့် ဖြစ်တဲ့ လိင်အင်္ဂါကြွက်နို့ရဲ့ ရေယုန်နဲ့မတူတဲ့အချက်က အရည်ကြည်ဖုမဟုတ်ဘဲ အသားပို အဖု သေးသေးလေးတွေ ပေါက်တာပါ။ လိင်အင်္ဂါရေယုန်နဲ့ ဆင်တူယိုးမှား ဖြစ်တတ်ပါတယ်။ လိင်ဆက်ဆံရာကနေတဆင့် ကူးစက်နိုင်ပါတယ်။
<h3><b>ဆရာဝန်နဲ့ တိုင်ပင်ဖို့လိုလား</b></h3>
ရောဂါတွေအကြောင်း ဗဟုသုတအနေနဲ့ သိထားတာ အကျိုးရှိပါတယ်။ 
<br>ဒါပေမဲ့ ဆရာဝန်နဲ့ ပြဖို့ မမေ့ပါနဲ့။ ဆရာဝန်နဲ့ ပြသင့်တဲ့အချိန်က-
  <ul>
	<li>အိပ်ရေးပျက်တဲ့အထိ ယားယံရင်၊ နာကျင်ရင် ဒါမှမဟုတ် တစ်နေ့တာ လုပ်ရမယ့် အလုပ်တွေပါ ပျက်လာရင်</li>
	<li>ရေယုန်ဖြစ်တယ်ထင်ရင် ဒါမှမဟုတ် လိင်မှတဆင့် ကူးစက်နိုင်တဲ့ ရောဂါတွေ ဖြစ်တယ်လို့ သံသယရှိိလာရင်</li>
	<li>အရေပြားမှာ ပိုးဝင်တယ်လို့ ယူဆရင်</li>
	<li>ကိုယ့်ဘာသာကိုယ် ကုသနေတာ အချိန်ကြာလာရင် ဆရာဝန်နဲ့ ပြသင့်ပါတယ်။</li>
  </ul>
<br>ဆရာဝန်ကပဲ အရေပြားပေါ်မှာဖြစ်နေတဲ့ ရောဂါကို သေသေချာချာ ခွဲခြားသတ်မှတ်နိုင်ပြီး သင့်တော်တဲ့ ဆေးဝါးကို ညွှန်းပေးနိုင်မှာပါ။ အရေပြားပေါ်မှာ အနီဖုပေါက်တိုင်း ရောဂါကြီးကြီးမားမား မဟုတ်နိုင်ပါဘူး။ ဓာတ်မတည့်တာလည်း ဖြစ်နိုင်ပါတယ်။ ဒါကြောင့် အနီဖုပေါက်တိုင်း ဖြစ်နိုင်တဲ့ ရောဂါတွေကို ဆင်ခြင်သိရှိနိုင်ဖို့ ဗဟုသုတရဖွယ်ရာ ရေးသားဖော်ပြလိုက်ရပါတယ်။
<br><br>Source-<b>ဒေါက်တာသုတ</b>
</div>
</body>
</html>