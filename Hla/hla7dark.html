<!DOCTYPE html>
<head>
<link rel="icon" href="Project201/logo.png">
<title>လှပကျန်းမာ</title>
<meta charset="utf-8">
<style>
*{background-color:black; color:white;}
h1 { background-color:gray; color:white;
      }
</style>
</head>
<body>
<h1>ရေယုန်လား၊ ကြွက်နို့လား</h1>
<img src="images/pic7.png" width="300" height="200">
<br><br>Herpes လို့ခေါ်တဲ့ ရေယုန်နဲ့ Human Papillomavirus (HPV) လို့ခေါ်တဲ့ ကြွက်နို့ရောဂါဟာ ဗိုင်းရပ်စ်ပိုးမွှားကြောင့် ဖြစ်ရတာပါ။ ရောဂါ နှစ်မျိုးလုံးက လိင်ဆက်ဆံရာကနေ ကူးစက်နိုင်ပါတယ်။ ရောဂါလက္ခဏာတွေဟာ ဆင်တူတာကြောင့် တချို့လူနာတွေဟာ ဘယ်ရောဂါဖြစ်လို့ ဖြစ်မှန်းမသိ စိုးရိမ်တတ်ကြပါတယ်။
<br><br>ကြွက်နို့နဲ့ ရေယုန် နှစ်ခုလုံးဟာ မျိုးပွားအင်္ဂါမှာ အနာဖြစ်စေနိုင်ပါတယ်။ ဒါ့အပြင် ရောဂါလက္ခဏာမပြဘဲလည်း ပုန်းအောင်းနေတတ်ပါတယ်။ ဒီ နှစ်မျိုးမှာ HPV ကြွက်နို့က ရေယုန်ထက် အဖြစ်များပါတယ်။ တကယ်တမ်း ပြောရရင် လိင်ပိုင်းဆိုင်ရာ အထိအတွေ့ရှိသူတွေ အားလုံးနီးပါးဟာ ဘဝမှာ အနည်းဆုံး တစ်ကြိမ်လောက်တော့ ကြွက်နို့ပေါက်ဖူးပါတယ်။ ဒါ့အပြင် မဖြစ်သေးရင်လည်း တစ်ချိန်ချိန်မှာတော့ ဗိုင်းရပ်စ်ပိုးဟာ ကူးစက် ပုန်းအောင်းနိုင်ပါတယ်။ ကြွက်နို့လား၊ ရေယုန်ဖြစ်တာလား သိရအောင် ကွဲပြားချက်လေးတွေကို ဖော်ပြပေးပါမယ်။
<h3><b>ရောဂါလက္ခဏာတွေ ဘယ်လိုရှိမလဲ</b></h3>
<h3><b>ကြွက်နို့</b></h3>
HPV ရောဂါရဲ့ အတွေ့ရများတဲ့လက္ခဏာက ကြွက်နို့ပေါက်တာပါ။ HPV ပိုးအမျိုးအစား ၁၅၀ ကျော်ရှိပါတယ်။ ဒါကြောင့် ပိုးပေါ်မူတည်ပြီး လက္ခဏာလည်း ကွဲပြားနိုင်ပါတယ်။ တချို့ HPV ပိုးအမျိုးအစားကြောင့် အမျိုးသမီးတွေမှာ သားအိမ်ခေါင်းကင်ဆာဖြစ်တာလည်း ရှိပါတယ်။ တချို့ HPV တွေဟာ လက္ခဏာမပြတတ်ပါဘူး။ အများအားဖြင့် ကြွက်နို့ကို အရေပြားပေါ်က အသားပိုဖု အနေနဲ့ တွေ့ရတယ်။ တစ်ဖုတည်းလည်း တွေ့ရသလို အစုအဝေးလိုက်လည်း တွေ့ရတယ်။ အစုအဝေးက ပေါင်းစုသွားပြီး ပန်းဂေါ်ဖီလို အဖုအပိန့်လည်း တွေ့ရတတ်ပါတယ်။
<h3><b>ရေယုန်</b></h3>
ရေယုန်မှာ HSV-1 နဲ့ HSV-2 ဆိုပြီး အမျိုးအစား နှစ်မျိုး ရှိပါတယ်။ HSV-1 က ပါးစပ်နဲ့ နှုတ်ခမ်းပတ်ဝန်းကျင်မှာ ရေယုန်ဖြစ်စေနိုင်ပြီး HSV-2 က မျိုးပွားအင်္ဂါတစ်ဝိုက်မှာ ရေယုန်ဖြစ်စေနိုင်တယ်။ ရေယုန်ကို အရေကြည်ဖုလေးတွေ အနေနဲ့ တွေ့နိုင်ပြီး ယားယံတာ၊ နာကျင်တာ၊ ဘေးနားက အရေပြားနီရဲတာ ဖြစ်နိုင်ပါတယ်။ အရေကြည်ဖုကနေတဆင့် အရေပြား ကွဲအက်တာလည်း ဖြစ်နိုင်ပါတယ်။ ရေယုန် ပထမဆုံးဖြစ်တဲ့သူတွေမှာ တုပ်ကွေးလို ဖျားနာတာ၊ အကြိတ်ကြီးတာ၊ ချမ်းတုန်တာ၊ ခေါင်းကိုက်တာ တွေ့ရနိုင်ပါတယ်။
<h3><b>ဘယ်လို ကူးစက်နိုင်သလဲ</b></h3>
ရောဂါ နှစ်မျိုးလုံးက အရေပြားချင်း ထိတွေ့ရာကနေ ကူးစက်နိုင်ပါတယ်။ ရေယုန်ကြောင့် နှုတ်ခမ်းမှာ ပေါက်တတ်တဲ့ Cold Sores ရေယုန်နာဆိုရင် သောက်ရေခွက်တွေ၊ နှုတ်ခမ်းလိမ်းဆေးတွေ မျှဝေသုံးစွဲတာ ဒါမှမဟုတ် နမ်းရှုံ့ရာကနေတဆင့် ကူးစက်နိုင်ပါတယ်။ လိင်ဆက်ဆံရာကနေတဆင့်လည်း ကူးစက်နိုင်တဲ့အတွက် အကာအကွယ် အသုံးပြုတာက အန္တရာယ်ကင်းစေနိုင်ပါတယ်။
<h3><b>ဘယ်လို စစ်ဆေးသိရှိနိုင်မလဲ</b></h3>
ကြွက်နို့လား ရေယုန်လား မသဲမကွဲ ဖြစ်နေရင်တော့ ဆရာဝန်နဲ့ ပြသင့်ပါတယ်။ ဆရာဝန်က မျက်မြင်စမ်းသပ်စစ်ဆေးရုံနဲ့ သိနိုင်ပါတယ်။
<br><br>ကြွက်နို့ဖြစ်စေတဲ့ HPV ဗိုင်းရပ်စ်အမျိုးအစားက သားအိမ်ခေါင်းကင်ဆာကို ဖြစ်စေနိုင်တဲ့အတွက် လိုအပ်ရင် သားအိမ်ခေါင်းချွဲမြှေးစစ်ဆေးတာ၊ HPV ဗိုင်းရပ်စ်အမျိုးအစားကို ခွဲခြားဖို့ ဒီအန်အေ(DNA) စစ်ဆေးတာ လုပ်နိုင်ပါတယ်။ အမျိုးသားတွေမှာ ဆိုရင်တော့ HPV ရှိ၊ မရှိကို ကြိုတင်မသိရှိနိုင်ပါဘူး။
<br><br>ရေယုန်ကို အတည်ပြုဖို့ ဆရာဝန်က သွင်ပြင်လက္ခဏာစမ်းသပ်စစ်ဆေးရုံနဲ့ သိနိုင်ပါတယ်။ လိုအပ်ရင် နမူနာယူပြီး ဓာတ်ခွဲခန်းပို့ စစ်ဆေးနိုင်ပါတယ်။ အများအားဖြင့်က ဖြစ်တဲ့နေရာပေါ် မူတည်ပြီး HSV-1 လား HSV-2 လား ခွဲခြားနိုင်ပါသေးတယ်။
<h3><b>ဘယ်လို ကုသလို့ရမလဲ</b></h3>
ရောဂါ နှစ်မျိုးလုံးက ဗိုင်းရပ်ပိုးအမျိုးအစားကြောင့် ဖြစ်ပြီး လုံးဝအလျှင်းပျောက်ကင်းအောင် ကုသလို့ မရနိုင်ပါဘူး။ အများအားဖြင့် အချိန်အတိုင်းအတာ တစ်ခုကြာတဲ့အခါမှာ ကုသစရာမလိုဘဲ ပျောက်ကင်းသွားနိုင်ပါတယ်။
<br><br>ကြွက်နို့ရောဂါမှာ အသားပိုဖုကို ဖယ်ရှားချင်တယ်ဆိုရင် ဆရာဝန်က ခွဲစိတ်ဖယ်ရှားပေးနိုင်ပါတယ်။ ရေယုန်လည်း ကုသစရာမလိုဘဲ ပျောက်ကင်းနိုင်ပါတယ်။ ဆရာဝန်နဲ့ ပြသလို့ လိုအပ်တယ်ဆိုရင် ဗိုင်းရပ်စ်ပိုးသေစေနိုင်တဲ့ Antiviral လိမ်းဆေး၊ သောက်ဆေးတွေကို ညွှန်ကြားပေးမှာပဲ ဖြစ်ပါတယ်။
<h3><b>နောက်ဆက်တွဲဆိုးကျိုး ဘာတွေ ဖြစ်နိုင်မလဲ</b></h3>
<h3><b>ကြွက်နို့၏ နောက်ဆက်တွဲ</h3></b>
အများအားဖြင့်တော့ ခန္ဓာကိုယ်ခုခံအားက ဗိုင်းရပ်စ်ပိုးကို တိုက်ဖျက်ပေးတဲ့အတွက် သက်သာနိုင်ပါတယ်။ ဒါကြောင့် ခုခံအားကျဆင်းနေတဲ့သူတွေမှာ နောက်ဆက်တွဲ ပိုဖြစ်နိုင်ပါတယ်။ ကြွက်နို့ရောဂါ (HPV) ရဲ့ နောက်ဆက်တွဲတွေထဲမှာ အရေးအကြီးဆုံးက သားအိမ်ခေါင်းကင်ဆာ ဖြစ်ပါတယ်။ ဒါ့အပြင် စအို၊ အမျိုးသမီးအင်္ဂါနဲ့ အမျိုးသားအင်္ဂါမှာလည်း ကင်ဆာဖြစ်စေနိုင်ပါတယ်။ ပါးစပ်မှာ HPV ဖြစ်ရင်လည်း ကင်ဆာ ဖြစ်စေနိုင်ပါတယ်။ HPV ကူးစက်ဖြစ်ပွားတာနဲ့ ကင်ဆာ တန်းမဖြစ်ပါဘူး။ နှစ်ပေါင်းများစွာ ကြာပါတယ်။ တချို့ ကင်ဆာဖြစ်တဲ့သူတွေက စစ်ဆေးမှပဲ HPV ဗိုင်းရပ်စ်ရှိနေမှန်းသိတာ ဖြစ်တဲ့အတွက် ကင်ဆာမဖြစ်ခင်မှာ ကြိုတင်စစ်ဆေးတာက  အကောင်းဆုံးပဲ ဖြစ်ပါတယ်။
<h3><b>ရေယုန်၏ နောက်ဆက်တွဲ</b></h3>
ရေယုန်ရဲ့ နောက်ဆက်တွဲမှာ ဒီရေယုန်အနာ ကနေတဆင့် လိင်ကတဆင့်ကူးစက်နိုင်တဲ့ ရောဂါ ကူးနိုင်ချေများတာ၊ ဆီးလမ်းကြောင်းပိုးဝင်တာ၊ ဆီးအိမ်ရောင်တာ၊ အမျိုးသားတွေမှာဆိုရင် အစာဟောင်းအိမ် (Rectum) ရောင်ရမ်းတာနဲ့ အရှားပါးဆုံး ဦးနှောက်အမြှေးပါးရောင်ရမ်းတဲ့အထိ ဖြစ်နိုင်ပါတယ်။ ရေယုန်ရောဂါရှိတဲ့ ကိုယ်ဝန်ဆောင်မိခင်တွေ ကလေးမီးဖွားရင် မွေးကင်းစကလေးမှာ ဦးနှောက်ထိခိုက်တာ၊ မျက်စိမမြင်ရတာနဲ့ အသက်သေဆုံးနိုင်တဲ့အထိ နောက်ဆက်တွဲဆိုးကျိုးတွေ ရှိပါတယ်။
<h3><b>ဘယ်လို ကြိုတင် ကာကွယ်ကြမလဲ</b></h3>
ကြွက်နို့ရောဂါအတွက် ကာကွယ်ဆေးရှိပါတယ်။ ဒီကာကွယ်ဆေးက ကင်ဆာဖြစ်စေတဲ့ HPV ပိုး အမျိုးအစားတွေကို အဓိက ကာကွယ်ပေးတာပါ။ သားအိမ်ခေါင်းကင်ဆာ ကာကွယ်ဆေးဆိုပြီး ခေါ်ကြတယ်ဆိုတာ သိသင့်ပါတယ်။ သတ်မှတ်ထားတဲ့ အသက်အရွယ်မှာ ထိုးနှံမယ်ဆိုရင် အာနိသင် ပြည့်ပြည့်ဝဝ ရှိပါတယ်။ အများအားဖြင့် လိင်ဆက်ဆံမှု မပြုလုပ်ရသေးတဲ့ အသက်ငယ်ငယ်မှာ ထိုးနှံရပါတယ်။ အမျိုးသားရော၊ အမျိုးသမီးပါ ထိုးနှံနိုင်ပါတယ်။ အမျိုးသမီးတွေအနေနဲ့ အသက် ၂၁ နဲ့ အသက် ၆၅ နှစ် အတွင်းမှာ သားအိမ်ခေါင်းကင်ဆာ ရှိ၊ မရှိ စစ်ဆေးသင့်ပါတယ်။
<br><br>ရေယုန်ရောဂါကို ကာကွယ်ဖို့ အဓိကက အန္တရာယ်ကင်းတဲ့ လိင်ဆက်ဆံမှုအလေ့အထရှိဖို့ပါ။ Safe sex ဆိုတာ အကာအကွယ် သုံးပြီး လိင်ဆက်ဆံခြင်းပဲ ဖြစ်ပါတယ်။ အကာအကွယ် (ကွန်ဒုံး) အသုံးပြုခြင်းက ရေယုန်နဲ့ ကြွက်နို့ရောဂါတင်မက တခြားလိင်ကနေတဆင့် ကူးစက်နိုင်တဲ့ ရောဂါတွေ မဖြစ်အောင် ကာကွယ်ပေးနိုင်ပါတယ်။ လိင်ဆက်ဆံမှုတိုင်းမှာ အကာအကွယ်သုံးပါ။ ဆက်ဆံဖော် နှစ်ဦးနှစ်ဖက်လုံး ကျန်းမာရေးစစ်ဆေးပါ။ ပွင့်ပွင့်လင်းလင်း တိုင်ပင်ဆွေးနွေးဖို့ လိုပါတယ်။
<br><br>အနှစ်ချုပ်အနေနဲ့ ပြောရရင် ရေယုန်ရော ကြွက်နို့ရောဂါ နှစ်မျိုးလုံးဟာ ကူးစက်လွယ်ပြီး ဖြစ်လေ့ဖြစ်ထရှိတဲ့ ရောဂါတွေပဲ ဖြစ်ပါတယ်။ ကူးစက်လာရင် ရောဂါလက္ခဏာမပြဘဲ ပုန်းအောင်းနေနို်င်ပြီး ကုသလို့လည်း လုံးဝ အလျှင်းမပျောက်ကင်းနိုင်ပါဘူး။ ဒါကြောင့် လူတိုင်းဟာ ဒီရောဂါကူးစက်နိုင်တဲ့အခြေအနေကို သိထားသင့်ပြီး လက္ခဏာပေါ်ရင် စမ်းသပ်စစ်ဆေးကုသကြြ့ပီး ဖြစ်လာရင်လည်း ဆရာဝန်နဲ့ ပြသဖို့ အရေးကြီးတယ်ဆိုတာ သိထားသင့်လှပါတယ်။
<br><br>Source-<b>ဒေါက်တာသုတ</b>
</body>
</html>