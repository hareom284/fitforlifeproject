<!DOCTYPE html>
<head><link rel="icon" href="Project201/logo.png">
<title>ချိုင်းသားညိုမည်းခြင်းနှင့် ကုသနည်းများ </title>
<meta charset="utf-8">
<style>
*{background-color:black; color:white;}
h1{background-color:gray; }
</style>
</head>
<body>
<h1><b>ချိုင်းသားညိုမည်းခြင်းနှင့် ကုသနည်းများ </b></h1>
<img src="images/hla12.png" width="250" height="250">
<br><br>ချိုင်းသားညိုမည်းခြင်းနှင့် ကုသနည်းများချိုင်းညိုမည်းစွဲတာက အရေးကြီးသလားတကယ်တော့ ချိုင်းကြားအသားအရေက ခန္ဓာကိုယ်ရဲ့ တခြားနေရာက အသားအရောင်နဲ့ တူရမှာပါ။ ဒါပေမဲ့ တစ်ခါတလေ ညိုမည်းနေတာမျိုးလည်း ရှိတတ်ပါတယ်။ ချိုင်းကြားညိုမည်းတာက ပြဿနာကြီးကြီးမားမား မရှိပေမဲ့ အင်္ကျီလက်ပြတ်တို့ ရေကူးဝတ်စုံတို့ဝတ်ရင်တော့ ရှက်စရာဖြစ်နေပါတယ်။ဒီလိုဖြစ်ရတာဟာ Acanthosis nigricans (AN) လို့ ခေါ်တဲ့ အရေပြားပြဿနာတစ်ခုကြောင့်ပါ။ ဒါကြောင့် ခန္ဓာကိုယ်ရဲ့ အခေါက်နေရာတွေမှာ အသားထူပြီး မည်းရတာပါ။ တွေ့ရလေ့ရှိတဲ့နေရာတွေကတော့-
• ချိုင်းကြား
• ဂုတ်ပိုး
• ပေါင်ခြံ
• တံတောင်ဆစ်နဲ့
• ဒူးခေါင်းတို့ပဲ ဖြစ်ပါတယ်။
<br><br>အဲ့ဒီနေရာတွေမှာ မည်းတာအပြင် ယားတာ အနံ့ဆိုးထွက်တာတွေလည်း ဖြစ်တတ်ပါတယ်။ ၂၀၁၄ ခုနှစ် စစ်တမ်းတွေ အရ လူဦးရေး ၇- ၇၄ ရာခိုင်နှုန်းလောက်က ဒီလို ကြုံရတတ်ပါတယ်။ ဒါ့ပြင် လူမျိုး၊ ကျန်းမာရေးအခြေအနေနဲ့ မိသားစုရောဂါရာဇဝင်ပေါ် မူတည်ပါသေးတယ်။ဘာလို့ဖြစ်ရတာလဲ၊ ဘယ်သူတွေပိုဖြစ်နိုင်လဲအသားအရောင်ဟာ Melanocytes လို့ခေါ်တဲ့ ရောင်ခြယ်ပစ္စည်းထုတ်ပေးတဲ့ ဆဲလ်တွေနဲ့ သက်ဆိုင်ပါတယ်။ ဒီဆဲလ်တွေများရင် များသလို အသားအရောင်ရင့်ပါတယ်။ လူတိုင်း AN ဖြစ်နိုင်ပေမဲ့ တချို့က ပိုဖြစ်နိုင်ပါတယ်။ အသားညိုတဲ့သူတွေက ဖြူတဲ့သူတွေထက် ချိုင်းသားမည်းနိုင်ပါတယ်။ တစ်ခါတလေတော့လည်း မျိုးရိုးနဲ့ ဆိုင်ပါတယ်။ မိသားစုထဲမှာ တစ်ယောက်ယောက်က AN ရှိနေရင် ကိုယ်လည်း ဖြစ်နိုင်ပါတယ်။နောက်ပြီး ချိုင်းမွေးတွေ ဖယ်ရှားတာကြောင့်လည်း ဖြစ်နိုင်ပါသေးတယ်။ ချိုင်းမွေးရိတ်တာ နှုတ်တာတွေကြောင့်  Melanocytes တွေ ပိုထွက်ပြီး မည်းနိုင်ပါတယ်။ဒီလိုမဖြစ်ဖို့ ချိုင်းမွေးမရိတ်ခင် ဆပ်ပြာ ဒါမှမဟုတ် Shaving Cream ကို သုံးပါ။ ရိတ်ပြီးရင်လည်း အစိုဓာတ်ထိန်း ခရင်မ် လိမ်းပေးပါ။ နောက်ထပ် AN ဖြစ်စေတဲ့ အကြောင်းတွေကတော့-
<br><br>၁။ အဝလွန်ခြင်းအဝလွန်တဲ့အတွက်ကြောင့် အင်ဆူလင်က ပုံမှန်အလုပ်မလုပ်တော့ပါဘူး။ ဒီလို အင်ဆူလင် များလာခြင်းကလည်း ခန္ဓာကိုယ်ကနေ ရောင်ခြယ်ပစ္စည်းတွေ ထွက်စေပါတယ်။ ရှိသင့်တဲ့ကိုယ်အလေးချိန်ထက် ၂၀၀ ရာခိုင်နှုန်းလောက် ပိုနေတဲ့သူတွေရဲ့ တစ်ဝက်မှာ ချိုင်းကြားနဲ့ တခြားအခေါက်နေရာတွေ ညိုမည်းတာမျိုး တွေ့ရပါတယ်။
<br><br>၂။ အမျိုးအစား (၂) ဆီးချိုရောဂါ ရှိခြင်းအဝလွန်တဲ့သူတွေဟာ အမျိုးအစား (၂) ဆီးချိုရောဂါ ဖြစ်လာနိုင်ပါတယ်။ ဒါကြောင့် သူတို့မှာလည်း ချိုင်းကြားညိုမည်းတာမျိုး တွေ့ရတတ်ပါတယ်။
<br><br>၃။ ဟော်မုန်းရောဂါများ ရှိခြင်းအဓိကကတော့ အင်ဆူလင်ပမာဏကို များစေတဲ့ ရောဂါတွေပါ။ • သားဥအိမ်ရေအိတ်တည်တာ (Polycystic Ovary Syndrome)• Cushing Syndrome• Acromegaly• Hypothyroidism (သိုင်းရွိုက်ဂလင်းအားနည်းတာ) တွေပဲ ဖြစ်ပါတယ်။
<br><br>၄။ ဆေးဝါးများ သောက်သုံးနေရခြင်းတချို့ဆေးတွေက အင်ဆူလင်ကို များစေတာကြောင့် ချိုင်းကြား မည်းတတ်ပါတယ်။ ဥပမာ အင်ဆူလင်၊ စတီးရွိုက် (Prednisolone)၊ Human Growth Hormone၊ ပဋိသန္ဓေတားဆေးတွေ၊ High Dose Niacin တွေပါ။
<br><br>၅။ ကင်ဆာရောဂါ ခံစားနေရခြင်းရှားရှားပါးပါး တချို့ ကင်ဆာတွေမှာ ရုတ်တရက် ချိုင်းကြားအသားအရည် ညိုမည်းလာတတ်ပါတယ်။ အများအားဖြင့် အစာအိမ်၊ အသည်းနဲ့ အူမကြီးကင်ဆာတွေမှာပါ။ ဒီကင်ဆာတွေမှာ ရောင်ခြယ်ဆဲလ်တွေကို ကြီးထွားစေတဲ့ ပစ္စည်းတွေထွက်လာပါတယ်။ ကင်ဆာကြောင့်ဖြစ်တဲ့ ANကိုတော့ Malignant  Acanthosis Nigricans လို့ခေါ်ပါတယ်။
<br><br>ချိုင်းကြား အသားအရည် ညိုမည်းလာတာအပြင် နှုတ်ခမ်းပတ်လည်မှာ အမည်းစက်တွေလည်း ထွက်လာမှာပါ။ ဘယ်လို ကုကြမလဲရောဂါကြောင့်ဆိုရင်တော့ ရောဂါကို ကုလိုက်တာနဲ့ သက်သာသွားမှာပါ။ ဆေးဝါးတွေ အိမ်တွင်းကုထုံးတွေကို သုံးပြီးတော့လည်း သက်သာအောင်လုပ်လို့ရပါတယ်။နေထိုင်မှုပုံစံပြောင်းလဲခြင်းနှင့် အိမ်တွင်းကုထုံးများအဝလွန်တာကြောင့် ချိုင်းကြားအသားအရေညိုမည်း တတ်ပါတယ်။ ဒါကြောင့် ဝိတ်လျှော့ဖို့ စဉ်းစားကြည့်ပါ။ ဒါဟာ ဆီးချိုသမားတွေအတွက်လည်း ကောင်းပါတယ်။ သင့်ကိုယ်ခန္ဓာနဲ့ သင့်တော်တဲ့ ကိုယ်အလေးချိန်ရဖို့ စားသောက်နည်း နေထိုင်နည်းတွေကို ဆရာဝန်နဲ့ဆွေးနွေးပါ။ သောက်နေတဲ့ဆေးတွေကြောင့်လို့ ထင်ရင်တော့ ဆရာဝန်နဲ့ တိုင်ပင်ပြီး ဆေးပြောင်းဖို့ ပြောကြည့်ပါ။
<br><br>သဘာဝ ကုထုံးများနာမည်ကြီးပြီး အသုံးများတဲ့ ပစ္စည်းတွေကတော့ သခွားသီး၊ နနွင်းနဲ့ နို့ဆူးပင်တို့ပဲ ဖြစ်ပါတယ်။ တကယ် အာနိသင် ရှိ၊ မရှိကို သိပ္ပံနည်းကျ သက်သေပြထားချက်တွေ မရှိတာကြောင့် သုံးမယ်ဆိုရင် ဆရာဝန်နဲ့ တိုင်ပင်သင့်ပါတယ်။ဆေးဝါးနှင့် အခြားကုသနည်းများချိုင်းကြားအသားအရေ ဖြူလာဖို့ ဆေးဝါးတွေနဲ့ ကုသလို့ရပါတယ်။
<br><br>ဥပမာ ဗီတာမင် အေ ပါတဲ့ လိမ်းဆေး သောက်ဆေးတွေ၊ Peeling လုပ်တာတွေ၊ ဗီတာမင် ဒီ ပါတဲ့ လိမ်းဆေးတွေ သုံးလို့ရပါတယ်။ ဒါ့ပြင် လေဆာပစ်တာ၊ အရေပြားမျက်နှာပြင်ကို ပြန်လည်ပြုပြင်တာတွေလည်း လုပ်လို့ရပါတယ်။
<br><br>
<br><br>Source-<b>ဒေါက်တာ ထက်ထက်ဇောင်ဝင်း</b>
</body>
</html>