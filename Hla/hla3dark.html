<!DOCTYPE html>
<head>
<link rel="icon" href=Project201/logo.png">
<title>လှပကျန်းမာ</title>
<meta charset="utf-8">
<style>
*{background-color:black; color:white;}
h1 { background-color:red; color:white;
      }</style>
</head>
<body>
<h1>လေ့ကျင့်ခန်းလုပ်ရမှာ ပျင်းနေသူတွေအတွက် နည်းလမ်းကောင်းများ</h1>
<img src="images/pic3.png" width="250" height="250">
<br><br>လေ့ကျင့်ခန်းလည်း လုပ်ရမှာ ပျင်းတယ်။ Gym လည်း မသွားချင်ဘူး။ ချွေးထွက်တာလည်း မကြိုက်ဘူး။ ကျန်းမာတာတော့ ကျန်းမာချင်တယ်။ ဒါဆိုရင်တော့ အောက်က ရိုးရှင်းတဲ့ နည်းလမ်းတွေ စလုပ်ကြည့်ရအောင်။
<h3><b>လှုပ်လှုပ်ရှားရှားနေဖို့ ဘာဖြစ်လို့ လိုအပ်တာလဲ</b></h3>
လေ့ကျင့်ခန်း တစ်ခါမှ မလုပ်ဖူးဘူး။ ဒါမှမဟုတ် လေ့ကျင့်ခန်းလုပ်ပြီး ရတဲ့ ဖီလင်မျိုး တစ်ခါမှ မခံစားဖူးဘူး ဆိုရင် သင်ဟာ လေ့ကျင့်ခန်းလုပ်တဲ့ နည်းမှန်လမ်းမှန်ကို မတွေ့သေးလို့ပါ။ အရင်ဆုံး လေ့ကျင့်ခန်းကို လေ့ကျင့်ခန်းလို့ မမြင်ဘဲ သာမန် ကိုယ်လက်လှုပ်ရှားမှုလို့ မြင်ကြည့်သင့်ပါတယ်။ လေ့လာချက်တွေအရ အထိုင်များခြင်းက နှလုံးရောဂါ၊ ဆီးချိုရောဂါ၊ လေဖြတ်တာနဲ့ သတိမေ့လွယ်တာတွေကို ဖြစ်စေပါတယ်။ ဒါကြောင့် လေ့ကျင့်ခန်းတစ်ခုခုလုပ်ဖို့တော့ လိုနေပါပြီ။
<h3><b>၁။ ဝါသနာ တစ်ခုခုရှာပါ</b></h3>
အထိုင်များတယ်ဆိုတာနဲ့ မဖြစ်မနေ Gym မှာ စာရင်းသွားသွင်းရတော့မှာ မဟုတ်ပါဘူး။ လှုပ်လှုပ်ရှားရှား လုပ်ရတဲ့ ဝါသနာတစ်ခု စလုပ်ကြည့်ပါ။ စက်ဘီးစီးတာ ရေကူးတာမျိုးပေါ့။ ဒီလို လှုပ်ရှားမှုတွေကနေ သူငယ်ချင်း အသစ်တွေလည်း ရနိုင်ပါတယ်။ ကျန်းမာရုံသာမက ကိုယ်ခန္ဓာလည်း လှစေပါတယ်။
<h3><b>၂။ အတားအဆီးကျော်ဖြတ်ရတဲ့ ဂိမ်းမျိုး ဆော့ကြည့်ပါ</b></h3>
တချို့ ဂိမ်းတွေက လေ့ကျင့်ခန်းသက်သက်ထက် စိတ်ဓာတ်ခွန်အားကိုလည်း ပေးနိုင်ပါတယ်။ ခြံနေရာ အလွတ်လေးမှာ ဘားတန်းလေးတွေ ထားပြီး ခုန်ကျော်တာ၊ နံရံတုတွေ ထားပြီး ကျော်တက်တာ ကြိုးနဲ့တွဲလွဲခိုတာ စသဖြင့် ဆက်တိုက် အတားအဆီးတွေကို ကျော်ဖြတ်ရတဲ့ ဂိမ်းတွေက ကိုယ်ရော စိတ်ပါ သန်စွမ်းစေပါတယ်။
<h3><b>၃။ ကြက်တောင်ရိုက်တာ ဘေ့စ်ဘောရိုက်တာမျိုး လုပ်ကြည့်ပါ</b></h3>
ခု နောက်ပိုင်း အဖော်မရှိလည်း တစ်ယောက်တည်း နံရံနဲ့ ကြက်တောင်ရိုက်တာ ဘေ့စ်ဘောရိုက်တာတွေ လုပ်နိုင်ပါပြီ။ နံရံကို ပြန်ကန်ထွက်လာတဲ့ ဘောလုံးကို ရိုက်တာက ခန္ဓာကိုယ်အထက်ပိုင်း၊ ခြေထောက်နဲ့ ဝမ်းဗိုက်ကို ကျန်းမာစေပါတယ်။ တစ်ယောက်တည်းလည်း ဆော့လို့ဖြစ်တဲ့အတွက် သီးသန့် အဖော်ရှာနေစရာ မလိုတော့ပါဘူး။
<h3><b>၄။ ကြိုးခုန်ပါ</b></h3>
နောက်ဆုံးအချိန် ကြိုးခုန်ခဲ့တာ ဘယ်တုန်းကလဲ။ ကလေးမှ မဟုတ်ပါဘူး။ ခု ဒီအရွယ်ထိလည်း ကြိုးခုန်လို့ ရပါသေးတယ်။ ကြိုးခုန်တာက ခန္ဓာကိုယ်တစ်ခုလုံးရဲ့ လေ့ကျင့်ခန်းပါ။ ဒါ့အပြင် အသက်အရွယ်မရွေး နေရာမရွေး လုပ်နိုင်သလို ပျော်စရာလည်းကောင်းပါတယ်။
<h3><b>၅။ ကလေးတွေလို ပြေးလွှားကစားကြည့်ပါ</b></h3>
အိမ်မှာ ကလေးငယ်လေးတွေရှိရင် ဒီအခွင့်အရေးကို အပြည့်အဝ အသုံးချပါ။ အားတဲ့အခါတိုင်း ကလေးတွေနဲ့ စိန်ပြေးတမ်းကစားကြည့်ပါ။ ငယ်ငယ်တုန်းကတော့ လူတိုင်းဆော့ဖူးမှာပေါ့။ ကြီးလာတဲ့အခါကြတော့ အကြောင်းအမျိုးမျိုးနဲ့ မလုပ်ဖြစ်တော့ဘူးလေ။ ဒီနည်းလမ်းကလည်း တစ်ကိုယ်လုံး လှုပ်ရှားရပြီး နှလုံးခုန်နှုန်းတွေပါ မြန်လာတဲ့အတွက် Cardio လေ့ကျင့်ခန်းနဲ့ တူတူပါပဲ။
<h3><b>၆။ အားကစားအသင်းအဖွဲ့ တစ်ခုခုထဲဝင်ပါ</b></h3>
အခုအခါ အပျော်တမ်းအားကစားအသင်းလေးတွေ ပေါ်လာတာကြောင့် ကိုယ်နှစ်သက်တဲ့ အားကစား နည်းတစ်ခုခုမှာ ပါထားလို့ ရပါတယ်။ အနည်းဆုံးတော့ အပတ်တိုင်းကစားဖြစ်တာပေါ့။ ဒါ့ပြင် သူငယ်ချင်းအသစ်တွေလည်း ရဦးမှာပါ။
<h3><b>၇။ မျက်နှာ လေ့ကျင့်ခန်းလုပ်ပါ</b></h3>
ဒီနေ့တော့ ပင်ပန်းလွန်းလို့ လက်လေးတစ်ချောင်းတောင် မလှုပ်ချင်ဘူးဆိုရင်လည်း စိတ်မပျက်ပါနဲ့။ မျက်နှာလေ့ကျင့်ခန်း ကျန်ပါသေးတယ်။ အွန်လိုင်းကနေပဲဖြစ်ဖြစ် ယူကျူ့ကနေပဲဖြစ်ဖြစ် မျက်နှာလေ့ကျင့်ခန်းတွေကို ရှာကြည့်ပါ။ ဘယ်အချိန် ဘယ်နေရာ ဘယ်လိုပုံစံနဲ့ပဲဖြစ်ဖြစ် လုပ်လို့ရပါတယ်။ တစ်ကိုယ်လုံးလေ့ကျင့်ခန်းလုပ်မှတော့ မျက်နှာလေးပဲ ကွက်ချန်ခဲ့လို့ မဖြစ်ဘူးလေ။ ရှိရင်းစွဲထက်နုပျိုဖို့ ဒါလေးတော့ လုပ်ရမှာပေါ့။
<h3><b>၈။ အိပ်ရာထဲမှာ လေ့ကျင့်ခန်းလုပ်ပါ</b></h3>
မနက်မိုးလင်းတာနဲ့ တန်းမထဘဲ အိပ်ရာထဲမှာ အကြောလျှော့တာနဲ့ စလိုက်ပါ။ အိပ်ခါနီးလည်း ဒီလိုပဲ။ မအိပ်ခင် အကြောလျှော့လိုက်ပါဦး။ အိပ်ရာထဲမှာ လေ့ကျင့်ခန်းလုပ်တာက ကြမ်းပြင်မှာထက် ဒဏ်ဖြစ်ဖို့ အခွင့်အလမ်း နည်းပါတယ်။ အနည်းဆုံးတော့ တစ်နေ့ နှစ်ကြိမ် လုပ်ဖြစ်တာပေါ့။
<h3><b>၉။ စိတ်ကြိုက် ကကြည့်ပါ</b></h3>
တကယ်လို့ သင်က သီချင်းနားထောင်ရတာ ကြိုက်တယ်ဆိုရင် ဒီတစ်ခါ ရိုးရိုးနားမထောင်ဘဲ လိုက် က ကြည့်ပါ။ တစ်နာရီလောက် ကလိုက်တာက ကယ်လိုရီ ၄၅၀ လောက်ကို လောင်ကျွမ်းစေပါတယ်။ ဒါကြောင့် ဒီတစ်ခါ သီချင်းနားထောင်ရင် စိတ်လွတ်ကိုယ်လွတ်သာ ကလိုက်ပါတော့။
<h3><b>၁၀။ လမ်းလျှောက်ပါ</b></h3>
တစ်နှစ်သားတည်းက လမ်းလျှောက်လာတာ ခုထိလည်း လျှောက်နေတုန်းပဲ မဟုတ်လား။ တကယ်တော့ ဒါက အကောင်းဆုံး လေ့ကျင့်ခန်းပါပဲ။ ပြီးတော့ လေ့ကျင့်ခန်း ကိရိယာတို့ အားကစားအကျႌတို့ Gym သွားစရာတို့လည်း မလိုပါဘူး။ ဒါကြောင့် တစါနေရာက တစါနေရာကို ကားသိပ်မသုံးဘဲ ပေါ့ပေါ့ပါးပါး လမ်းလျှောက်ကြည့်ပါ။ အလုပ်မရောက်ခင် တစ်မှတ်တိုင် အလိုလောက်မှာ ကားပေါ်ကဆင်းပြီး လျှောက်ကြည့်ပါ။ အလုပ်သွား မဟုတ်တောင် အလုပ်ပြန်လောက်ပေါ့။ ကိုယ်တက်ရမယ့် အထပ်မရောက်ခင် တစ်ထပ်အလိုမှာ ဓာတ်လှေကားကဆင်းပြီး လှေကားနဲ့တက်တာမျိုးလည်း လုပ်ပေးနိုင်ပါတယ်။
<h3><b>၁၁။ ခရီးသွားတဲ့အခါလည်း လှုပ်လှုပ်ရှားရှားနေပါ</b></h3>
ကိုယ်မရောက်ဖူးတဲ့ မြို့ကို ရောက်တဲ့အခါ ကားနဲ့ပတ်တာထက် ခြေလျင်လျှောက်ကြည့်ပါ။ မြို့ရဲ့နေရာအနှံ့ကို ရောက်တဲ့အပြင် လေ့ကျင့်ခန်းလည်း လုပ်ပြီးသားဖြစ်ပါလိမ့်မယ်။ ဗိုက်ချောင်တော့လည်း ဒေသစာတွေ တစ်ဝကြီး စားလိုက်တာပေါ့။
<h3><b>၁၂။ လက်ဝှေ့ထိုးပါ</b></h3>
တခုခုကို အားရပါးရထိုးကြည့်ပါလား။ လေ့ကျင့်ခန်းဘောလုံးဖြစ်ဖြစ် သဲအိတ်ဖြစ်ဖြစ် တာယာအဟောင်းအဖြစ်ဖြစ် အားရှိပါးရှိထိုးကြည့်ပါ။ ဒီနည်းလမ်းက ကယ်လိုရီလည်းလောင်တယ် ကြွက်သားတွေလည်း သန်မာတယ် စိတ်ထွက်ပေါက်လည်း ရတယ်လေ။ စိတ်ထဲမှာ မကျေနပ်တာတစ်ခုခုရှိရင် မှန်းပြီး ထိုးကြည့်ပါလား။ သေချာပေါက် ပြေလျော့သွားပါလိမ့်မယ်။
<br><br>Source-<b>ဒေါက်​တာထက်ထက်ဇော်ဝင်း</b>
</body>
</html>