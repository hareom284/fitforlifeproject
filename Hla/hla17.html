<!DOCTYPE html>
<head><link rel="icon" href="Project201/logo.png">
<title>ဆယ်ကျော်သက်တို့ အလွယ်ကူဆုံး အသားရည်ထိန်းနည်း အဆင့်ဆင့် </title>
<meta charset="utf-8">
<style>
h1{background-color:green; }
</style>
</head>
<body>
<h1><b>ဆယ်ကျော်သက်တို့ အလွယ်ကူဆုံး အသားရည်ထိန်းနည်း အဆင့်ဆင့် </b></h1>
<img src="images/hla17.png" width="250" height="250">
<br><br>ယောကျ်ားလေးပဲဖြစ်ဖြစ် မိန်းကလေးပဲဖြစ်ဖြစ် ဆယ်ကျော်သက်အရွယ်ကို ဖြတ်သန်းရတာ မလွယ်ကူပါဘူး။ ကလေးကနေ လူကြီးအဖြစ် ကူးပြောင်းနေတဲ့ ဟိုမရောက် ဒီမရောက်အရွယ်ဖြစ်နေတာကြောင့် ရုပ်ပိုင်းဆိုင်ရာရော စိတ်ပိုင်းဆိုင်ရာမှာပါ အပြောင်းအလဲတွေ ဖြစ်နေပါတယ်။ ခန္ဓာကိုယ်တွင်းမှာ ဟော်မုန်းထုတ်လုပ်မှုတွေ တဟုန်ထိုး မြင့်တက်လာတာကြောင့် ပြောင်းလဲမှုတွေထဲမှာ အသိသာဆုံးကို ပြပါဆိုရင် အသားရည်ပဲ ဖြစ်ပါတယ်။ ဒါကြောင့် ဒီဆောင်းပါးလေးမှာ ဆယ်ကျော်သက်အရွယ်မှာ ဖြစ်တတ်တဲ့ အသားရည် ပြဿနာတွေနဲ့ ဒီပြဿနာတွေကို ဘယ်လိုရင်ဆိုင်ဖြေရှင်းကြမလဲဆိုတာ ရေးသားဖော်ပြသွားပါ့မယ်။
<h3><b>ဘယ်လို အသားအရည် အမျိုးအစားလဲ</b></h3>
အရင်ဆုံး ကိုယ့်အသားအရည်က ဘယ်အမျိုးအစားထဲ ပါသလဲ သိဖို့လိုပါတယ်။ ဒါမှ ကိုယ်နဲ့သင့်တော်မယ့် အသားရည်ထိန်းပစ္စည်းတွေကို ရွေးချယ် သုံးစွဲနိုင်မှာပါ။ ပုံမှန်အားဖြင့်တော့ လူတစ်ယောက် ဘယ်လို အသားအရည်ဖြစ်သလဲဆိုတာ မျိုးရိုးဗီဇနဲ့ နေထိုင်ရာဒေသပေါ်မူတည်ပါတယ်။
<h3><b>၁။ ပုံမှန် အသားရည်</b></h3>
အသားအရည်အရောင်က ညီညာတယ်။ အဆီလည်း မပြန်သလို ခြောက်သွေ့လည်း မနေဘူး။ မွှေးညှင်းပေါက်လေးတွေလည်း သိပ် မမြင်ရဘူး။ ဒီလို အသားအရည်မျိုးက သူ့ဘာသာ လုံလောက်တဲ့ အဆီပမာဏ ထုတ်လုပ်နေလို့ ယေဘူယျအားဖြင့် ကျန်းမာတဲ့ အသားအရည်ပိုင်ရှင်တွေလို့ ပြောနိုင်ပါတယ်။
<h3><b>၂။ အဆီထွက်များတဲ့ အသားရည်</b></h3>
ဝက်ခြံ အင်မတန်ထွက်လွယ်ပြီး မွှေးညှင်းပေါက်တွေလည်း သိသိသာသာ မြင်ရမယ်။ အရေပြားက အဆီတွေကြောင့် ပြောင်ဝင်းနေမယ်။ အဆီအရမ်းထွက်တာကြောင့် မွှေးညှင်းပေါက်တွေ ပိတ်ဆို့ပြီး ဝက်ခြံခဏခဏ ထွက်ပါတယ်။
<h3><b>၃။ ခြောက်သွေ့တဲ့အသားရည်</b></h3>
အရေပြားက မပျော့ပြောင်းဘူး။ ကိုင်လိုက်ရင် ထူထူကြီးဖြစ်နေမယ်။ မညီညာတဲ့အပြင် ခြောက်သွေ့ ကြမ်းတမ်းနေပါမယ်။ အဆီထုတ်တာ နည်းသလို ရေဓာတ်ခန်းခြောက်နေတဲ့ အသားအရည်ဖြစ်တာကြောင့် ဒီလိုဖြစ်ရတာ ဖြစ်ပါတယ်။
<h3><b>၄။ နှစ်မျိုးစပ် အသားရည်</b></h3>
အဆီထွက်တဲ့အသားရည်ရော ခြောက်သွေ့တဲ့အသားရည်ပါ နှစ်မျိုးစလုံး ဖြစ်နေတဲ့ အမျိုးအစား ဖြစ်ပါတယ်။ အများအားဖြင့် ဒီလို အသားအရည်ပိုင်ဆိုင်တဲ့သူတွေရဲ့ မျက်နှာက T-zone တစ်ဝိုက်မှာ (နဖူး၊ နှာခေါင်း) အဆီတွေ ထွက်နေပြီး ပါးနဲ့မေးစေ့ပိုင်းကတော့ ခြောက်သွေ့နေတတ်ပါတယ်။
သတင်းကောင်း တစ်ခုကတော့ ပြီးပြည့်စုံတဲ့ အသားအရည်ဆိုတာ ကိုယ့်ရဲ့ မျိုးရိုးဗီဇ၊ နေထိုင်မှုပုံစံနဲ့ အစားအသောက် မူတည်နေတာမဟုတ်ဘဲ အသားအရည်ကို စနစ်တကျ ဂရုစိုက်တတ်ရင်လည်း ရရှိနိုင်ပါတယ်။ ဒါကြောင့် ကိုယ့်အသားအရည်က နဂိုက ဘယ်လိုပဲ ဖြစ်နေပါစေ သေချာ ဂရုစိုက်လိုက်ရင် လက်ရှိထပ် အများကြီး ပိုကောင်းလာနိုင်ပါတယ်။
<h3><b>ပိုလှပတဲ့ အသားအရည်ရရှိကောင် ရိုးရှင်းတဲ့အဆင့် ၄ ဆင့်နဲ့ စတင်ပါ</b></h3>
ပြည့်စုံလှပတဲ့ အသားအရည် ရရှိချင်ရင် ပထမဆုံး လုပ်ရမှာက ကိုယ့်အသားအရည်ကို ကျန်းမာအောင် ပြုစုဖို့ပဲ ဖြစ်ပါတယ်။ ဘယ်က စလုပ်ရမှန်းမသိရင် အောက်မှာ ပြောထားတဲ့ အဆင့် ၄ ဆင့်နဲ့ စတင်ကြည့်လိုက်ပါ။
<h3><b>၁။ ဆေးကြောပေးပါ</b></h3>
အရေပြားကို ဂရုစိုက်တဲ့အခါမှာ အဓိက အကျဆုံးအဆင့်ကတော့ စနစ်တကျ ဆေးကြောတာပဲ ဖြစ်ပါတယ်။ ကိုယ့်အသားရည်က ဘယ်လို အမျိုးအစားပဲ ဖြစ်နေပါစေ အရေပြားပေါ်မှာ ရှိသင့်တဲ့ အဆီဓာတ်တွေ ခန်းခြောက် မသွားရအောင် ပစ္စည်း အမျိုးအစားကို သေချာ ရွေးချယ်သုံးစွဲပါ။ အဆီဓာတ် အဓိက ပါဝင်တဲ့ ဆေးကြောရည်က ညဖက်အိပ်ယာ မဝင်ခင် အရေပြားပေါ်က အညစ်အကြေးတွေ၊ မိတ်ကပ်တွေ၊ အမှုန်အမွှားတွေကို ဖယ်ရှားပစ်ဖို့ အထူး သင့်လျော်ပါတယ်။ ဆပ်ပြာ မပါဝင်တဲ့ ဆေးကြောရည် အမျိုးအစားကိုလည်း အသုံးပြုနိုင်ပါတယ်။ မနက်ပိုင်းအတွက်တော့ အမြုပ်ထွက်များတဲ့ ဆေးကြောရည်ကို အသုံးပြုသင့်ပါတယ်။
<h3><b>၂။ တိုနာ သုံးပါ</b></h3>
ဒုတိယ အဆင့်အနေနဲ့ မျက်နှာပေါ်က မွှေးညှင်းပေါက်တွေကို သန့်ရှင်းစေဖို့နဲ့ ကျဉ်းသွားစေဖို့ Toning လုပ်ပေးရပါမယ်။ တိုနာ အသုံးပြုတာက အရေပြားကို အားပြန်ဖြည့်ပေးတာနဲ့ ဆင်တူပါတယ်။ ကိုယ်နဲ့ သင့်တော်မယ့် တိုနာကို သေချာရွေးချယ်ဝယ်ယူသင့်ပြီး အယ်လ်ကိုဟောနဲ့ အရေပြားကိုထိခိုက်စေနိုင်မဲ့ ဓာတုပစ္စည်းတွေ ပါဝင်နေရင် မသုံးစွဲသင့်ပါဘူး။ အပင်ဒြပ်ပေါင်းတွေကနေ ထုတ်လုပ်ထားတဲ့ တိုနာတွေက အများအားဖြင့် အရေပြားအတွက် သင့်လျော်ကို တွေ့ရပါတယ်။
<h3><b>၃။ အစိုဓာတ်ထိန်းခရင်မ် သုံးပါ</b></h3>
နောက်တစ်ဆင့်ကတော့ အရေပြားပေါ်က စိုထိုင်းစတွေကို အာဟာရပြည့်ဝပြီး ရေဓာတ်ပြည့်ဝတဲ့ အစိုဓာတ်ထိန်းခရင်မ် ကောင်းကောင်းနဲ့ သိုလှောင်ထားလိုက်ဖို့ပဲဖြစ်ပါတယ်။ အစိုဓာတ်ထိန်းခရင် ဆိုတာ အရေပြားအတွက် လိုအပ်တဲ့ အားဆေးတစ်မျိုးပါပဲ။ တစ်ယောက်န ဲ့တစ်ယောက် အသားရည်ချင်း မတူတာကြောင့် ကိုယ်နဲ့အဆင်ပြေဆုံး အမျိုးအစားကို ဝယ်ယူသုံးစွဲနိုင်ပါတယ်။ ယေဘူယျအားဖြင့် အဆီပါဝင်မှုများတဲ့ အစိုဓာတ်ထိန်းခရင်မတွေကို ရှောင်ကျဉ်သင့်ပါတယ်။
<h3><b>၄။ နေလောင်ခံခရင်မ် လိမ်းပေးပါ</b></h3>
အရေပြားထိန်းသိမ်းဖို့အတွက် နောက်ဆုံးအဆင့်ကတော့ နေလောင်ခံခရင်မ် လိမ်းပေးရမှာ ဖြစ်ပါတယ်။ နေပူပူ မိုးရွာရွာ ယူဗွီရောင်ရည် (UV rays) တွေက အရေပြားပေါ် ကျရောက်နိုင်တာကြောင့် ကိုယ့်အသားအရည်ကို အချိန်ပြည့် ကာကွယ်မှု ပေးသင့်ပါတယ်။ တကယ်လို့ ကိုယ်က အပြင် မကြာခဏ ထွက်တတ်တယ်ဆို အနည်းဆုံး နေလောင်ကာကွယ်မှုအဆင့် ၃၅ (SPF-35) လောက် ပါတဲ့ နေလောင်ခံခရင်မ်ကို သုံးစွဲပေးပါ။ အိမ်ထဲ အနေများရင်တော့ နေလောင်ကာကွယ်မှုအဆင့် (SPF-15) လောက်ဆိုလုံလောက်ပါပြီ။
အသားအရည်ထိန်းသိမ်းမှု နည်းစနစ်ဆိုတာ လူတိုင်းအတွက် တသက်မတ်တည်း ဆိုပြီး မရှိဘဲ တစ်ယောက်နဲ့တစ်ယောက် ကွဲပြားပါတယ်။ နေထိုင်တဲ့နေရာဒေသ၊ ရာသီဥတု၊ အသက်အရွယ်၊ နေထိုင်မှုပုံစံ စတာတွေ အပေါ်လည်း မူတည်ပါတယ်။ သို့ပေမဲ့လို့ အခုပြောခဲ့တဲ့ အဆင့် ၄ ဆင့်အတိုင်း နေမယ်ဆိုရင်တော့ အခြေခံ အသားအရည် ထိန်းသိမ်းနည်းကို ခြုံငုံမိပြီလို့ ပြောချင်ပါတယ်။ ဒီနည်းအတိုင်း လိုက်နာသုံးစွဲရင် ကိုယ့်အသားအရည်ရဲ့ ပြောင်းလဲမှုကို သတိထားကြည့်ပါ။ လိုအပ်ရင် လိုအပ်သလို ပြုပြင်ပြောင်းလဲပြီး သုံးစွဲကြည့်လို့လည်း ရပါတယ်။
<h3><b>အသားအရည်ကို ဘာကြောင့် ဂရုစိုက်သင့်သလဲ</b></h3>
ဘယ်လောက် တန်ဖိုးကြီးတဲ့ အဝတ်အစားတွေပဲ ဝတ်ထားထား လူတိုင်းက တွေ့လိုက်ရင် အရင်ဆုံး သတိထားမိ၊ မြင်မိတာ ကိုယ့်မျက်နှာပါပဲ။ အရေပြားကို သေချာဂရုစိုက်မှ ကျန်းမာလှပတဲ့ အသားအရည် ပိုင်ဆိုင်နိုင်မှာဖြစ်သလို ရေရှည်မှာလည်း အောက်ပါ အကျိုးကျေးဇူးတွေ ရနိုင်ပါသေးတယ်။
<h3><b>၁။ အသားအရည်က အမြဲတမ်းလှပနေတယ်</b></h3>
နေ့စဉ်နေ့တိုင်း အသားအရည် ထိန်းသိမ်းမှုကို မှန်မှန်လေ းပြုလုပ်သွားမယ်ဆို မိမိအသားအရည်က ကြည်လင်ပြီး တောက်ပနေမှာပါ။
<h3><b>၂။ စိတ်ဖိစီးမှုကိုလျော့စေတယ်</b></h3>
အသားအရည်လှပမှုက လူတစ်ယောက်ရဲ့ ယုံကြည်မှုကိုလည်း တိုးပွားစေပါတယ်။ ဒါကြောင့် စိတ်ညစ်စရာတွေ၊ စိတ်ဖိစီးမှုတွေကိုလည်း လျော့ကျစေပြီး ခုခံအားကို မြင့်တက်စေနိုင်ပါတယ်။
<h3><b>၃။ အိုမင်းရင့်ရော်မှုကို နှေးကွေးစေတယ်</b></h3>
လေ့လာမှုတွေအရ နေ့စဉ်မှန်မှန် အသားရည်ထိန်းသိမ်းမှု လုပ်ခဲ့သူတွေမှာ အိုမင်းရင့်ရော်တာ ပိုနှေးကွေးတာကို တွေ့ရပါတယ်။ ဒါကြောင့် အသားရည် ထိန်းသိမ်းမှုကို စောစော စလုပ်နိုင်လေ ပိုကောင်းလေပါပဲ။
<h3><b>၄။ ရေဓာတ်ပြည့်ဝတဲ့ အသားရည်ကို ပိုင်ဆိုင်နိုင်မယ်</b></h3>
အရေပြားကို ရေဓာတ်နဲ့ အစိုဓာတ်ပြည့်ဝအောင်ထားဖို့ ဘယ်လောက်အရေးကြီးသလဲဆိုတာ ပြောပြနေစရာ မလိုလောက်တော့ဘူး ထင်ပါတယ်။ အလှအပပစ္စည်းတွေသုံးစွဲရုံတင် မဟုတ်ဘဲ ရေများများ သောက်ရင်လည်း ပျော့ပျောင်းပြီး ကျန်းမာတဲ့အရေပြား ပိုင်ဆိုင်နိုင်ပါတယ်။
<h3><b>အသားအရည်ထိန်းသိမ်းတဲ့အခါ ဆောင်ရန်ရှောင်ရန်များ</b></h3>
ဆယ်ကျော်သက်အရွယ်မှာ ဟော်မုန်းထုတ်လုပ်မှုမြင့်မားနေတာကြောင့် အသားအရည်ထိန်းသိမ်းရတာ နည်းနည်းတော့ ခက်ခဲမှာပါ။ အောက်ပါ အချက်လေးတွေကို သိရှိထားရင် ပိုပြီးလွယ်ကူသွားမှာပါ။
<h3><b>၁။ မျက်နှာကို မကလိပါနဲ့</b></h3>
တစ်ချိန်လုံး အသုံးပြုနေရတဲ့ လက် နှစ်ဖက်မှာ ပိုးမွှားတွေ ဘယ်လောက်တောင် ကပ်တွယ်နေမလဲဆိုတာ စဉ်းစားကြည့်ပါ။ ကိုယ်ကိုယ်တိုင်တောင် မသိလိုက်ဘဲ မျက်နှာကို ကုတ်တာ၊ ကိုင်တာ၊ ဖဲ့တာတွေ လုပ်မိလိုက်ရင် ဝက်ခြံ၊ အနီစက်ထွက်တာတွေ ဖြစ်နိုင်တာမို့ တတ်နိုင်သလောက် လက်နဲ့ မျက်နှာကို မထိပါနဲ့။ နောက်ပြီး လက်သည်းတွေ မှန်မှန်ညှစ်ပေးသင့်သလို လက်ကိုလည်း မကြာမကြာ ဆေးပါ။
<h3><b>၂။ ရေများများ သောက်ပါ</b></h3>
အသားအရည်တစ်မျိုးတည်း အတွက်တင်မဟုတ်ဘဲ ရေဟာ ခန္ဓာကိုယ်တစ်ခုလုံးအတွက် မရှိမဖြစ် လိုအပ်ပါတယ်။ ကိုယ်တွင်းက အဆိပ်အတောက်တွေကို သန့်စင်ပေးနိုင်သလို အရေပြား ကျန်းမာရေးအတွက်လည်း အထောက်အကူ ပေးနိုင်တာကြောင့် တစ်ရက်ကို အနည်းဆုံ ရေ ၈ ခွက် သောက်သုံးပေးပါ။
<h3><b>၃။ ဆဲလ်အသေတွေကို ဖယ်ရှားပေးပါ</b></h3>
အရေပြားပေါ်က ဆဲလ်အသေတွေကို တစ်ပတ်တစ်ခါလောက် ဖယ်ရှားပေးရင် အရေပြားကို ပိုပြီးကြည်လင်တောက်ပစေသလို ပိုလည်း နူးညံ့စေပါတယ်။ ဓာတုပစ္စည်းတွေ အများကြီး ပါနေတဲ့ အလှကုန်တွေကို မသုံးဘဲ သဘာဝနည်းလမ်းလေးတွေနဲ့ ပြုလုပ်နိုင်ပါတယ်။
<h3><b>၄။ အစားအစာကို မျှတအောင်စားပါ</b></h3>
သစ်သီး၊ ဟင်းသီးဟင်းရွက်၊ အရွက်သုပ်၊ အသီးဖျော်ရည် စတာတွေက အသားအရေအတွက်တင် မဟုတ်ဘဲ ကျန်းမာရေးအတွက်ပါ အများကြီး အထောက်အကူ ဖြစ်တာကြောင့် နေ့စဉ် စားသုံးပေးသင့်ပါတယ်။
<h3><b>၅။ မိတ်ကပ်အများကြီး မလိမ်းပါနဲ့</b></h3>
မိတ်ကပ်ကို လိုအပ်မှ လိမ်းပါ။ လိမ်းရင်လည်း ပမာဏကို အတတ်နိုင်ဆုံးလျှော့ပြီး လိမ်းပေးပါ။
<h3><b>၆။ မိတ်ကပ်တွေ မဖျက်ပဲလည်း မအိပ်ပါနဲ့</b></h3>
အပြင်က ပြန်လာ၊ ပင်ပန်းပြီး လိမ်းထားတဲ့ မိတ်ကပ်တောင်မဖျက်ဘဲ တချိုးတည်း ဝင်အိပ်တာမျိုး မလုပ်သင့်ပါဘူး။ အပြင်က ကပ်ပါလာတဲ့ အညစ်အကြေးတွေ၊ ချွေးတွေနဲ့ မိတ်ကပ်ရောနှောသွားပြီး ဝက်ခြံတွေ ပိုပေါက်လာစေနိုင်ပါတယ်။
<h3><b>၇။ အိပ်ရေး၀၀ အိပ်ပါ</b></h3>
အိပ်နေစဉ်မှာ ခန္ဓာကိုယ်က သူ့ဘာသာ အားအင်ပြန်လည် ဖြည့်တင်းပါတယ်။ အိပ်စက်နေစဉ်မှာ အရေပြားကလည်း ပြန်လည်ပြုပြင်နိုင်တာကြောင့် တစ်ရက်ကို အနည်းဆုံး ၈ နာရီ အိပ်စက်ဖို့ လိုအပ်ပါတယ်။
<br><br>ဆယ်ကျော်သက်ဘဝဆိုတာ ဘဝမှာ စိတ်တက်ကြွဖို့နဲ့ ပျော်ဖို့ အကောင်းဆုံးအချိန်တွေ ဖြစ်နိုင်ပါတယ်။ ဒီလို အသက်အရွယ်မှာ အသားရည် ပြဿနာကြောင့် ကိုယ့်ရဲ့ ပျော်ရွှင်မှုတွေ မပျက်စီးရစေဖို့ အသားရည် ထိန်းသိမ်းတာကို ဒီနေ့ပဲ စတင်ပြီးလုပ်ဆောင်လိုက်လို့ အကြံပေးရင်း ဆောင်းပါးကို အဆုံးသတ်လိုက်ပါတယ်။
<br><br>Source-<b>Dr.Oliver</b>
</body>
</html>