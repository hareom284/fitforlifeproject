<!DOCTYPE html>
<head>
<link rel="icon" href=Project201/logo.png">
<title>လှပကျန်းမာ</title>
<meta charset="utf-8">
<style>
*{background-color:black; color:white;}
h1 { background-color:#ecc6c6; color:white;
      }
</style>
</head>
<body>
<div>
<h1>ဦးရေပြားပေါ်က ဝက်ခြံပြဿနာ</h1>
</div>
<img src="images/pic2.png" width="300" height="200">
<div>
<br>ဝက်ခြံဆိုတာ ခန္ဓာကိုယ်နေရာအနှံ့ ပေါက်နိုင်ပါတယ်။ ဦးရေပြားမှာလည်း ဝက်ခြံဖုပေါက်တာ ကြုံဖူးကြမှာပါ။ ဒါကြောင့် ဦးရေပြားမှာ ဝက်ခြံပေါက်ရတဲ့အကြောင်းရင်းနဲ့ ပေါက်လာရင် ဘယ်လိုဖြေရှင်းရမလဲဆိုတာ ရေးသားဖော်ပြပေးလိုက်ပါတယ်။
<h3><b>ဦးရေပြားမှာ ဘာလို့ ဝက်ခြံ ပေါက်ရတာလဲ</b></h3>
ဦးရေပြားက ဝက်ခြံတွေကို ဆံပင်ပေါက်ရာ ဆံပင်စပ်တစ်လျှောက်မှာ အတွေ့ရ များပါတယ်။ သေးငယ်ယားယံတဲ့ ဝက်ခြံဖုလေးတွေအပြင် အနာဖြစ်ပြီး အက်ကွဲရာပါ တွေ့ရတတ်ပါတယ်။ ပြင်းထန်တယ်ဆိုရင်တော့ အမဲရောင်အက်ကွဲရာဖြစ်ပြီး အမာရွတ် ကျန်နေခဲ့တတ်ပါတယ်။
<br><br>ဦးရေပြားမှာ ဝက်ခြံပေါက်ရတဲ့ အကြောင်းရင်းက ဆံပင်မွှေးအမြစ်လို့ခေါ်တဲ့ (Hair Follicles) ဆံပင်ထွက်လာရာ အိတ်အပေါက်ဝ ပိတ်ဆို့လို့ပဲ ဖြစ်ပါတယ်။ ဒါ့အပြင် ဦးရေပြားကို အစိုဓာတ် ထိန်းပေးဖို့ သဘာဝအဆီဂလင်းတွေ ပိတ်ဆို့ရင်လည်း ဝက်ခြံ ဖြစ်နိုင်ပါတယ်။ အရေပြားဆဲလ်အသေတွေနဲ့ ဘက်တီးရီးယားတွေက ပိတ်ဆို့စေနိုင်ပါတယ်။ ဘက်တီးရီးယားအပြင် မှိုတွေ၊ သန်းတွေ၊ မွှားကောင်တွေကလည်း ပိတ်ဆို့စေနိုင်ပါတယ်။
<br>နောက်ပြီး-
    <ul>
	<li>ဆံပင်မှာသုံးတဲ့ ဖြန်းဆေး Hairspray တွေ၊ ဂျယ်လ်လိမ်းဆေး (Gel) တွေ၊ ခေါင်းလျှော်ရည်အပြင်းစားတွေ သုံးတာ</li>
	<li>ခေါင်းကို ပုံမှန် မလျှော်တာ</li>
	<li>အားကစားလုပ်ပြီးတိုင်း ခေါင်းကို မလျှော်တာ</li>
	<li>ဦးရေပြားကို ပွန်းပဲ့စေမယ့် ဦးထုပ်၊ ခေါင်းစည်း တစ်ခုခု သုံးတာ စတာတွေကြောင့် Hair Follicle လေးတွေ ပိတ်ဆို့နိုင်ပါတယ်။</li>
    </ul>
<h3><b>ဦးရေပြားက ဝက်ခြံက ညှစ်လို့ရလား</b></h3>
ဦးရေပြားမှာ ဝက်ခြံပေါက်တဲ့အခါ မညှစ်တာ အကောင်းဆုံးပဲ ဖြစ်ပါတယ်။ လက်က မသန့်တဲ့အခါ ဒါမှမဟုတ် ဦးရေပြားက မသန့်တဲ့အခါ ပိုးဝင်သွားနိုင်ပြီး ဆိုးရွားသွားနိုင်ပါတယ်။ ဝက်ခြံပေါက်နေတဲ့အခါ ခေါင်းကို ခေါင်းလျှော်ရည်နဲ့ ရေနွေးသုံးပြီး ညင်ညင်သာသာ လျှော်ပေးရပါမယ်။ ဆံပင်ရိတ်တာ၊ ခေါင်းလိမ်းဆေး၊ ဖြန်းဆေးသုံးတာ၊ ဓါတုပစ္စည်းတွေနဲ့ ပေါင်းတင်တာတွေ ရှောင်ပေးသင့်ပါတယ်။
<h3><b>ဦးရေပြားက ဝက်ခြံကို ဘယ်လိုကုသနိုင်မလဲ</b></h3>
အဓိကက ပိတ်ဆို့နေတာတွေကို ဖွင့်ပေးရမှာပါ။ အဆီထွက်ရာမှာ ပိတ်ဆို့နေရင် ဝက်ခြံဖြစ်လာမှာပါ။ ဒါ့အပြင် ကိုယ်သုံးနေတဲ့ ခေါင်းလျှော်ရည်ကို ပြောင်းသုံးတာမျိုး၊ ခေါင်းလိမ်းဆီကို ပြောင်းတာမျိုး လုပ်ပေးသင့်ပါတယ်။ အနည်းအကျဉ်းကနေ အသင့်အတင့် အခြေအနေ ဝက်ခြံတွေကို သက်သာစေဖို့ အတွက်-
    <ul>
	<li>ဆဲလ်အသေတွေကို ဖယ်ရှားပေးတဲ့ ဆယ်လီဆယ်လစ် အက်စစ်- Salicylic Acid ပါဝင်တဲ့လိမ်းဆေးခရင်မ် ဒါမှမဟုတ် ခေါင်းလျှော်ရည်</li>
	<li>ကြေးချွတ်ပေးပြီး ဘက်တီးရီးယားပိုးတွေ သေစေတဲ့ Glycolic acid</li>
	<li>ဘက်တီးရီးယားပိုးတွေ သေစေနိုင်တဲ့ Tea Tree Oil အဆီ စတာတွေကို သုံးနိုင်ပါတယ်။</li>
    </ul>
<h3><b>ဘယ်လို အချိန်မှာ ဆရာဝန်နဲ့ ပြသရမလဲ</b></h3>
တကယ်လို့ ဒီလိုနည်းလမ်းတွေနဲ့ ကုသလို့ မပျောက်ကင်းရင်တော့ ဆရာဝန်ကို ပြသဖို့ လိုအပ်ပါတယ်။ ပြင်းထန်တဲ့ ဦးရေပြားဝက်ခြံတွေက ဆေးဝါးတွေ လိုအပ်နိုင်ပါတယ်။ ဆရာဝန် ညွှန်ကြားပေးမယ့် ဆေးဝါးတွေ၊ လိမ်းဆေးတွေကို စနစ်တကျနဲ့ သုံးစွဲကုသပေးဖို့ လိုပါတယ်။
<h3><b>ကုသတဲ့အခါ အချိန် ဘယ်လောက်ကြာမလဲ</b></h3>
အများအားဖြင့် ဝက်ခြံကုထုံးတွေက အာနိသင်ရဖို့ ၄ ပတ်ကနေ ၈ ပတ်ကြာပါတယ်။ ဒါ့အပြင် ပြန်မဖြစ်ဖို့ ဒီကုထုံးတွေကို ဆက်လက်လုပ်ဆောင်ဖို့လည်း လိုပါတယ်။ ဝက်ခြံကဖြစ်တဲ့ အမာရွတ်တွေက ပျောက်ကင်းမှေးမှိန်ဖို့အတွက် ၆ လလောက် ကြာနိုင်ပါတယ်။ ဒါကြောင့် ဝက်ခြံပေါက်ရင် မညှစ်ဖို့အရေးကြီးပါတယ်။
<h3><b>ဘယ်အချိန်မှာ စိုးရိမ်ရမလဲ</b></h3>
ဦးရေပြားပေါ်မှာ အဖုပေါက်ပေမဲ့ ဝက်ခြံမဟုတ်ဘဲ တခြားစိုးရိမ်စရာတွေလည်း ဖြစ်နို်င်ပါတယ်။ ဖြစ်နိုင်တဲ့ရောဂါအခြေအနေတွေက-
  <ul>
	<li>အရေပြားကင်ဆာ</li>
	<li>ပိုးဝင်ပြည်တည်နာ</li>
	<li>အရေပြားရောင်ရမ်းနာ Seborrheic Dermatitis</li>
	<li>(Cyst) ရေအိတ်တည်တာ ဖြစ်နိုင်ပါတယ်။ ဒါကြောင့် ဆရာဝန်နဲ့ အချိန်မှန်မှန် ပြသစမ်းသပ်ဖို့ လိုအပ်ပါတယ်။</li>
  </ul>
<h3><b>ဦးရေပြားမှာ ဝက်ခြံပေါက်တာကို ဘယ်လို ကာကွယ်မလဲ</b></h3>
ဝက်ခြံပေါက်စေတဲ့အကြောင်းရင်းတွေကို ရှောင်ကြဉ်ဖို့ လိုအပ်ပါတယ်။ အဆီထွက်ပေါက်တွေကို ပိတ်စေတဲ့ ပစ္စည်းတွေ ဥပမာ ဂျယ်လ်(Gel)၊ ဖြန်းဆေး (Hair Sprays)၊ ပြင်းထန်တဲ့ခေါင်းလျှော်ရည်တွေကို ရှောင်ရပါမယ်။ ဓာတုပစ္စည်း ကင်းစင်တဲ့ လိမ်းဆေးတွေကိုပဲ သုံးရပါမယ်။ အစားအစာတွေ စားပြီးလည်း ကာကွယ်နိုင်ပါတယ်။
<h3><b>ဘယ်လို အစားအစာမျိုးတွေ စားသင့်လဲ</b></h3>
ဗီတာမင် ကြွယ်ဝတဲ့အစားအစာတွေကို စားပေးဖို့ လိုပါတယ်။ ဗီတာမင် အေ၊ ဗီတာမင် ဒီ၊ အိုမီဂါ ၃ အဆီ (Omega-3 fatty acid)၊ အမျှင်ဓာတ်၊ ဇင့် (Zinc) စတာတွေ ပါဝင်တဲ့ အစားအစာတွေကို စားပေးမယ်ဆိုရင် ဝက်ခြံအထွက်နည်းမှာ ဖြစ်ပါတယ်။
<h3><b>ဦးရေပြားကျန်းမာရေး ကောင်းမွန်စေဖို့  ဘာတွေ လုပ်ရမလဲ</b></h3>
 <ul>
	<li>ကိုယ့်ဦးရေပြားနဲ့ ဆံပင်အမျိုးအစားနဲ့ သင့်တော်တဲ့ ခေါင်းလျှော်ရည်ကိုပဲ သုံးစွဲပါ။</li>
	<li>ဆံပင်ကို အရောင်ခဏခဏ ဆိုးတာ၊ ပေါင်းတင်တာ၊ ဖြောင့်တာ၊ ကောက်တာ စတဲ့ ဓာတုပစ္စည်းနဲ့ ထိတွေ့နိုင်တဲ့ အပြုအမူတွေ ရှောင်ပါ။ လျှော့ပါ။</li>
	<li>အရမ်းပူတဲ့ရေနဲ့ ခေါင်းလျှော်တာ ရှောင်ပါ။</li>
	<li>အားကစားလေ့ကျင့်ခန်း လုပ်ပြီးတိုင်း ဒါမှမဟုတ် ဦးရေပြားကို ချွေးရွှဲစေမယ့် လှုပ်ရှားမှုတစ်ခုခု လုပ်ပြီးတိုင်း ခေါင်းလျှော်ပေးပါ။</li>
  </ul>
<br>Source-<b>ဒေါက်တာသုတ</b>
</div>
</body>
</html>