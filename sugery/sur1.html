<!DOCTYPE html>
<head><link rel="icon" href="Project201/logo.png">
<title>ခွဲစိတ်ကုသမှုများ</title>
<meta charset="utf-8">
<style>
h1{background-color:green; }
</style>
</head>
<body>
<h1><b>De Quervain Surgery (ဒီ ကွာဗိန်း ခွဲစိတ်ခြင်း) </b></h1>
<img src="images/sur1.jpg" width="250" height="250">
<h2><b>အခြေခံအချက်များ</b></h2>
<h3><b>De quervainခွဲစိတ်ခြင်းဆိုတာ ဘာလဲ။</b></h3>
<br><br>De quervain ရောဂါသည် သင်လက်ကောက်ဝတ်နှင့် လက်မတို့ကိုရွေ့လျားလိုက်လျှင် နာကျင်မှုကို ဖြစ်စေပြီး များသောအားဖြင့် လက်မအခြေတွင် ဖောင်းကြွနာကျင်နေတတ်ပါသည်

လက်မကိုရွေ့လျားပေးသော အရွတ်နှစ်ခုသည် လက်မအခြေတွင်ရှိသော အရွတ်အိတ်အတွင်း၌ လွတ်လပ်စွာ ပွတ်တိုက်လှုပ်ရှားနိုင်၏။ အရွတ်အိတ်မှ အမျှင်အကာများ ထူလာသည့်အခါ အိတ်သည် အလွန်ကြပ်လာပြီး လက်မနှင့်လက်ကောက်ဝတ် လှုပ်တိုင်း နာကျင်လာပါသည်။ တစ်ခါတစ်ရံ လက်မနှင့် လက်ကောက်ဝတ် တောင့်နေတတ်ပြီး ရွေ့မရတာမျိုး ကြုံရနိုင်ပါသည်။
<h3><b>De quervainခွဲစိတ်ခြင်းကို ဘာကြောင့်လုပ်ရသလဲ။</b></h3>
De quervain အရွတ်ကို လွှတ်ပေးသည့်ခွဲစိတ်မှုသည် လက်မအနီးရှိ လက်ကောက်ဝတ်ဖက်၌ ရှိနေသော အရွတ်ပေါ်သို့ ဖိအားလျော့ပေးခြင်းဖြစ်သည်။ ခွဲစိတ်ခြင်းဖြင့် အရွတ်ပေါ်ရှိ ရောင်နေသောတစ်ရှူးများကို ဖွင့်လိုက်ခြင်းဖြစ်သည်။ ထိုမှသာ နာကျင်မှုမရှိပဲ အရွတ်လှုပ်နိုင်ပါလိမ့်မည်။

လက္ခဏာများမပြင်းထန်ပါက လက်မနှင့်လက်ကောက်ဝတ်ကို အနားပေးပါ။ ညအိပ်လျှင် ကြပ်စည်းပါ။ ရူပကုထုံးနှင့် အရောင်ကျဆေးများကလည်း နာကျင်မှုကိုလျော့ပါးစေပါသည်။

လက်အခြေကြားထဲ စတီးရွိုက်ထိုးခြင်းဖြင့်လည်း လူ ၁၀ မှာ ၈ ယောက်ခန့် သက်သာကြောင်း တွေ့ရှိရပါသည်။
<h2><b>ဖြစ်နိုင်သည့်အန္တရာယ်များ</b></h2>
<h3><b>De quervain ခွဲစိတ်ခြင်းရဲ့ အန္တရာယ်တွေက ဘာတွေလဲ။</b></h3>
ခွဲစိတ်မှုတိုင်းလိုပင် အန္တရာယ်ရှိသည်ချည်းသာ။ သင်ကြုံရမည့် အန္တရာယ်များကို ခွဲစိတ်ဆရာဝန်နှင့် တိုင်ပင်သင့်ပါသည်။

ဘယ်ခွဲစိတ်မှုမဆို ဖြစ်နိုင်သည့်နောက်ဆက်တွဲများမှာ မေ့ဆေးထုံးဆေးအား မမျှော်လင့်ပဲ တုန့်ပြန်ခြင်း၊ သွေးထွက်လွန်ခြင်း သို့မဟုတ် သွေးခဲခြင်း (ခြေအတွင်းသွေးပြန်ကြောများ သွေးခဲခြင်း DVT) တို့ ဖြစ်၏။ De quervain ရောဂါခွဲစိတ်ခြင်းအတွင် ဖြစ်လေ့ရှိသည့် နောက်ဆက်တွဲပြဿနာများမှာ –

    လက်မထုံခြင်း
    အမာရွတ်ကို ထိလျှင်နာခြင်း
    လက်မအရွတ် နေရာလွဲခြင်း
    အလွန်နာကျင်ခြင်း၊ တောင့်ခြင်းနှင့် လက်ကိုမသုံးနိုင်တော့ခြင်း (complex regional pain syndrome)

ခွဲစိတ်မှုကိုမလုပ်ခင် အန္တရာယ်နှင့် နောက်ဆက်တွဲ ပြဿနာများကို သိထားရန် အရေးကြီး၏။ မေးချင်သည်များရှိပါက ဆရာဝန် သို့မဟုတ် ခွဲစိတ်ဆရာဝန်နှင့် ဆွေးနွေးနိုင်ပါသည်။
<h2><b>ဘာဖြစ်မည်ကိုသိထားခြင်း</b></h2>
<h3><b>De quervain ခွဲစိတ်ခြင်းအတွက် ဘာတွေပြင်ထားရမလဲ။</b></h3>
သင်လက်ရှိသုံးနေသည့်ဆေး၊ ဓါတ်မတည့်သည်များ သို့မဟုတ် ကျန်းမာရေးအခြေအနေများကို ဆရာဝန်နှင့် ဆွေးနွေးတိုင်ပါ။ ခွဲစိတ်မှုမလုပ်ခင် မေ့ဆေးဆရာဝန်နှင့် မေ့ဆေးအတွက် အတူပြင်ဆင်ရပါမည်။ မခွဲစိတ်ခင် အစားအသောက်ရပ်ရန် ညွှန်းကြားသည့်အချိန်ကို အတိအကျလိုက်နာရန် အရေးကြီးပါသည်။
<h2><b>ခွဲစိတ်ကုသခြင်း</b></h2>
<h3><b>De quervain ခွဲစိတ်နေစဉ် ဘာဖြစ်နိုင်မလဲ။</b></h3>
ခွဲစိတ်မှုကို ထုံဆေးဖြင့် ပြုလုပ်မည်ဖြစ်သည်။ များသောအားဖြင့် မိနစ် ၃၀ ကြာနိုင်ပါသည်။

ဆရာဝန်သည် လက်မအောက်ခြေကို အနည်းငယ် ခွဲပစ်ပါမည်။ ထို့နောက် de Quervain ရောဂါဖြစ်စေသည့် အမျှင်ထူနေသော အရွတ်အိတ်ကို ခွဲမည်။ ထိုမှနေ၍ အရွတ်အိတ်အတွင် အရွတ်များ လွတ်လွတ်လပ်လပ် လှုပ်ရှားနိုင်မည်ဖြစ်သည်။

စိတ်ပူသည်များ မေးချင်သည်များရှိပါက သင်၏ဆရာဝန် သို့မဟုတ် ခွဲစိတ်ဆရာဝန်နှင့် ဆွေးနွေးနိုင်ပါသည်။
<h2><b>ပြန်ကောင်းခြင်း</b></h2>
<h3><b>De quervain ခွဲစိတ်ပြီးနောက် ဘာဖြစ်နိုင်မလဲ။</b></h3>
ခွဲစိတ်ပြီးသည့်နေ့မှာပင် အိမ်ပြန်နိုင်ပါသည်။

လက်ကိုမြှောက်လျက်ထားခြင်း ပတ်တီးစည်းခြင်းကို နှစ်ရက်လောက် လုပ်ရမည်။ လက်ချောင်းများ၊ တံတောင်ဆစ်နှင့် ပုံခုံးများကို ညင်သာစွာ လှုပ်ရှားနေမှသာ တောင့်တင်းမှုကို ကာကွယ်နိုင်မည်။

ပုံမှန်လေ့ကျင့်ခန်းလုပ်ခြင်းက သင့်နေ့စဉ်လုပ်ငန်းများကို မြန်မြန်လုပ်လာနိုင်ရန် အထောက်အကူပြုပါသည်။ လေ့ကျင့်ခန်းမလုပ်ခင် ကျန်းမာရေးအဖွဲ့၊ ဆေးခန်းများတွင် မေးမြန်းပါ။

၁၀ ယောက်တွင် ၈ ယောက်သည် လက္ခဏာများ မြန်မြန်သက်သာပါသည်။ သို့သော် သင့်လက်ကောက်ဝတ်နှင့် လက်မကတော့ ရတ်သတ္တပတ်ပေါင်းများစွာ နာနေနိုင်ပါသည်။
<br><br>Source-<b>Dr. Hlaing Min Ko Ko</b>
</body>
</html>