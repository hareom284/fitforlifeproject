<!DOCTYPE html>
<head><link rel="icon" href="Project201/logo.png">
<title>မိသားစုကျန်းမာ</title>
<meta charset="utf-8">  
<style>
*{background-color:black; color:white;}
h1{background-color:deeppink;}
</style>
</head>
<body>
<h1>ကိုယ်ဝန်ဆောင်ချိန် ပျို့အန်ခြင်းကို သက်သာစေမယ့် အစားအစာများ
</h1>
<img src="images/fp4.jpg" width="250" height="250">

<p>ကိုယ်ဝန်ဆောင်ချိန် ပျို့အန်ခြင်းကို သက်သာစေမယ့် အစားအစာများ</p><br>

ကိုယ်ဝန်ဆောင်ချိန်ဆိုတာကတော့ မိခင်လောင်းတွေရဲ့ ဘဝမှာ စိတ်လှုပ်ရှားစရာ အကောင်းဆုံး အချိန်လေးပါပဲ။ ဒီအချိန်လေးမှာမှ ကိုယ်ဝန်စဆောင်တဲ့ အချိန် အခိုက်အတန့်လေးကတော့ ပိုပြီး စိတ်လှုပ်ရှားစရာ ကောင်းနေမှာပါ။ ဒီလို အချိန်လေးတွေမှာပဲ ကိုယ်ဝန်ဆောင်ချိန် 
ပျို့အန်ခြင်းကလည်း ဖြစ်လေ့ရှိပါတယ်။<br><br>

ကိုယ်ဝန်ဆောင်ချိန် ပျို့အန်ခြင်းဆိုတာကတော့ ကိုယ်ဝန်ဆောင်မိခင်တွေ ကြုံရလေ့ရှိတဲ့ လက္ခဏာတစ်မျိုးပဲ ဖြစ်ပါတယ်။ တချို့မိခင်လောင်းတွေကတော့ ဒီလက္ခဏာကို ခံစားရလေ့မရှိပါဘူး။ ဒါပေမဲ့ တချို့ ကိုယ်ဝန်ဆောင်တွေမှာတော့ ကိုယ်ဝန်ဆောင်ချိန် ပျို့အန်ခြင်းကို နေ့စဉ်ခံစားရနိုင်သလို 
ရက်သတ္တပတ်များစွာ ကြာတဲ့ထိလည်း ခံစားရနိုင်ပါတယ်။<br><br>

ဘယ်လိုအချိန်မျိုးမှာ စတင် ခံစားရလဲ<br>

ကိုယ်ဝန်ဆောင် အများစုမှာတော့ ကိုယ်ဝန်ဆောင်ချိန် ပျို့အန်ခြင်းဟာ ကိုယ်ဝန်သက် ၃ လ ပြည့်ပြီး ၄ လ ထဲ ဝင်တာနဲ့ သက်သာသွားလေ့ ရှိပေမဲ့ တချို့ ကိုယ်ဝန်ဆောင်တွေမှာတော့ ကိုယ်ဝန်ဆောင်နေတဲ့ ကာလတစ်လျှောက်လုံး ခံစားရလေ့ ရှိပါတယ်။ ဒါကြောင့် 
ဒီလို စိတ်လှုပ်ရှားစရာ၊ ပျော်စရာ အကောင်းဆုံး ဖြစ်တဲ့အချိန်လေးတွေမှာ ခံစားရလေ့ရှိတဲ့့ ကိုယ်ဝန်ဆောင်ချိန် ပျို့အန်ခြင်းကို သက်သာစေနိုင်တဲ့၊ အရသာလည်း ရှိတဲ့ အစားအစာလေးတွေကို ပြောပြပေးတော့မှာ ဖြစ်ပါတယ်။<br><br>

ကိုယ်ဝန်ဆောင်ချိန် ပျို့အန်တာကို သက်သာစေဖို့ ဘာတွေ စားသောက်ရမလဲ<br>

ဘာတွေ စားသောက်ရမလဲဆိုရင်တော့ အရေးကြီးတဲ့ တစ်ချက်က လူတစ်ယောက်နဲ့ တစ်ယောက် မတူနိုင်ဘူးဆိုတာကို သိထားရပါမယ်။ တစ်ယောက်က ဒီအစားအစာ စားရင် သက်သာပေမယ့် တခြား တစ်ယောက်က သက်သာချင်မှ သက်သာမှာပါ။ ဒီအချက်ကိုတော့ 
သိထားဖို့ အရေးကြီးပါတယ်။ အကြမ်းဖျင်းအနေနဲ့ကတော့ ဆီအရမ်းများတဲ့ အစားအစာတွေ၊ အနံ့အရမ်းပြင်းတဲ့ အစားအစာတွေကို ရှောင်ရပါမယ်။ ဒါ့အပြင် တစ်ခါတည်း အများကြီးစားတာထက် နည်းနည်းစီနဲ့ ခဏခဏ စားပေးရင် ကိုယ်ဝန်ဆောင်ချိန် ပျို့အန်တာကို သက်သာစေနိုင်ပါတယ်။<br><br>

တကယ်လို့ ကိုယ်ဝန်ဆောင်ချိန် ပျို့အန်ခြင်းက အရမ်းဆိုးခဲ့ရင် (တစ်ရက်ထဲမှာ အကြိမ်ရေများများ အန်ခဲ့ရင်၊ နေ့တိုင်းလိုလို အန်နေရင်) ဆရာဝန်နဲ့ သေချာပြသ တိုင်ပင်သင့်ပါတယ်။ ဒီလို မဟုတ်ဘဲ ပုံမှန် ကိုယ်ဝန်ဆောင်ချိန် ပျို့အန်ခြင်းကို ခံစားနေရတဲ့သူတွေအတွက် 
စားသောက်သင့်တဲ့ အစားအစာတွေကတော့-<br>

၁။ ဂျင်းပါတဲ့ ကွတ်ကီး<br>

ဂျင်းဆိုတာကတော့ အိမ်တွင်း သုံးဆေးတွေထဲမှာ အလွန်အသုံးဝင်တဲ့ ဆေးတစ်မျိုးပဲ ဖြစ်ပါတယ်။ ကိုယ်ဝန်ဆောင်ချိန် ပျို့အန်ခြင်းကို ကုသရာမှာလည်း အသုံးဝင်ပါတယ်။ ဂျင်းတစ်တက်၊ နှစ်တက်လောက်ကို ရေနွေးထဲထည့်၊ သကြားနည်းနည်း ထည့်ပြီး ပြုတ်ပါ။ 
ပြီးရင်တော့ ဂျင်းပြုတ်ရည်ကို နည်းနည်းချင်းစီ သောက်ပေးမယ်ဆိုရင် ကိုယ်ဝန်ဆောင်ချိန် ပျို့အန်တာကို သက်သာစေနိုင်ပါတယ်။ ဒါ့အပြင် ကာဗွန်ဟိုက်ဒရိတ်ဓာတ် များတဲ့ အစားအစာတွေကလည်း ကိုယ်ဝန်ဆောင်ချိန် ပျို့အန်တာကို သက်သာစေနိုင်ပါတယ်။ ဒါကြောင့် ကာဗွန်ဟိုက်ဒရိတ်ဓာတ် 
ပါတဲ့ ကွတ်ကီးတွေထဲမှာမှ ဂျင်းထည့်ပြီး ပြုလုပ်ထားတဲ့ ကွတ်ကီးတွေကတော့့ ကိုယ်ဝန်ဆောင်ချိန် ပျို့အန်တာကို သက်သာဖို့ သင့်တော်တဲ့ အစားအစာတစ်မျိုးပဲ ဖြစ်ပါတယ်။<br><br>

၂။ သံပုရာရည်<br>

တချို့ ကိုယ်ဝန်ဆောင်တွေကတော့ သံပုရာရည် သောက်မှ ကိုယ်ဝန်ဆောင်ချိန် ပျို့အန်တာကို သက်သာတတ်ကြပါတယ်။ ဟုတ်ပါတယ်။ သံပုရာရည်ဟာလည်း ကိုယ်ဝန်ဆောင်ချိန် ပျို့အန်တာကို သက်သာစေနိုင်တဲ့ အစားအစာ တစ်မျိုး ဖြစ်ပါတယ်။ သံပုရာရည်မှာ ဗီတာမင် စီ 
ကြွယ်ဝစွာ ပါဝင်ပါတယ်။ ဗီတာမင် စီ ဟာ ခန္ဓာကိုယ် သက်စောင့်ဓာတ်တစ်မျိုး ဖြစ်ပြီး အစားအစာတွေမှာ ပါဝင်တဲ့ သံဓာတ်ကို ခန္ဓာကိုယ်က စုပ်ယူနိုင်ဖို့ ကူညီပေးတဲ့အတွက် အစာအိမ်ကို အလုပ် သက်သာစေပါတယ်။ ဒါကြောင့် သံပုရာရည်ဟာ 
ကိုယ်ဝန်ဆောင်ချိန် ပျို့အန်တာကို သက်သာစေနိုင်ပါတယ်။ ဆိုင်က ဝယ်တဲ့ သံပုရာရည်ထက် အိမ်ဖျော် သံပုရာရည်လေးကို ပိုသောက်ဖို့တော့ အကြံပေးပါရစေ။<br><br>

၃။ ရေခဲချောင်း<br>

ကိုယ်ဝန်ဆောင်ချိန် ပျို့အန်တာကို သက်သာစေတဲ့ထဲမှာ ထူးထူးခြားခြား အနေနဲ့ ရေခဲချောင်းကလည်း တစ်ခု အပါအဝင် ဖြစ်ပါတယ်။ ရေခဲချောင်း အမျိုးအစားတွေ အများကြီးထဲမှာမှ ကိုယ်ဝန်ဆောင်ချိန် ပျို့အန်တာအတွက် သင့်တော်တာကတော့ ဒိန်ချဉ်ပါတဲ့ ရေခဲချောင်းပဲ ဖြစ်ပါတယ်။ 
ဒိန်ချဉ်ရေခဲချောင်း သက်သက်ကိုပဲ စားနိုင်သလို ဒိ်န်ချဉ်နဲ့ စတော်ဘယ်ရီ၊ ဒိန်ချဉ်နဲ့ အသီးအရသာ တစ်မျိုးမျိုး ရောစပ်ထားတာကိုလည်း စားလို့ ရပါတယ်။ ချွင်းချက်အနေနဲ့ ဘလူးဘယ်ရီသီး အရသာကိုတော့ မစားသင့်ပါဘူး။<br><br>

၄။ ဖရဲသီး<br>

ဖရဲသီးဟာလည်း ရေဓာတ်ပြည့်ဝတဲ့ အစားအစာဖြစ်တဲ့အတွက် ခန္ဓာကိုယ်အတွက် ရေဓာတ်ဖြည့်တင်းဖို့ လိုနေတဲ့ ကိုယ်ဝန်ဆောင်တွေအတွက် အထူးသင့်တော်ပါတယ်။ ဒါ့အပြင် အဆီပါဝင်မှု၊ ကယ်လိုရီ ပါဝင်မှုအလွန်နည်းတဲ့အတွက် သရေစာအနေနဲ့ စားဖို့လည်း အထူးသင့်လျော်ပါတယ်။ 
ဒါ့အပြင် ရင်အေးစေနိုင်တဲ့ အစွမ်းသတ္တိလည်း ရှိတဲ့အတွက့်ကိုယ် ဝန်ဆောင်ချိန် ပျို့အန်တာကို သက်သာစေနိုင်တဲ့ အစားအစာတစ်မျိုး ဖြစ်ပါတယ်။<br><br>

၅။ မြေပဲထောပတ်<br>

မြေပဲတွေကို ထောပတ်နဲ့ ရောပြီး ထုတ်လုပ်ထားတဲ့ အသင့်စား မြေပဲထောပတ်တွေကလည်း ကိုယ်ဝန်ဆောင်ချိန် ပျို့အန်တာကို သက်သာစေနိုင်ပါတယ်။ မြေပဲထောပတ်နဲ့ ဒိန်ချဉ်မှာ ပရိုတင်းဓာတ် ကြွယ်ဝစွာ ပါဝင်တဲ့အတွက် ကိုယ်ဝန်ဆောင်တွေအတွက် အထူးသင့်တော်ပါတယ်။ 
ပိုပြီး စားကောင်းချင်တယ် ဆိုရင်တော့ မြေပဲထောပတ်ကို ပန်းသီးစိတ်လေးတွေနဲ့ တွဲစားလို့ရပါသေးတယ်။<br><br>

၆။ အုန်းစိမ်းရည်နဲ့ ငှက်ပျော Smoothie<br>

အုန်းရည်ဟာလည်း ရေဓာတ်ဖြည့်ပေးနိုင်တဲ့အပြင် ပိုတက်ဆီယမ်၊ ဆိုဒီယမ်၊ မဂ္ဂနီဆီယမ်၊ ဖော့စ်ဖရက်၊ ကယ်လ်ဆီယမ်စတာတွေ ပါဝင်ပြီး ငှက်ပျောသီး၊ ပျားရည်၊ ဂျင်း စတဲ့အသီးအနှံတွေနဲ့ ရောပြီး Smoothie လုပ်သောက်ကြည့်မယ်ဆိုရင်လည်း သောက်ချင်စဖွယ်ဖြစ်ပြီး 
ကိုယ်ဝန်ဆောင်ချိန် ပျို့အန်တာကို သက်သာစေနိုင်ပါတယ်။<br><br>

၇။ ရွှေဖရုံသီး၊ မုန်လာဥနီ၊ ဂျင်းစွတ်ပြုတ်<br>

စွတ်ပြုတ်ဆိုတာ အေးတဲ့အချိန်ပဲ သောက်လို့ကောင်းတာ မဟုတ်ပါဘူး။ ကိုယ်ဝန်ဆောင်ချိန် ပျို့အန်တာကို သက်သာစေဖို့လည်း သောက်နိုင်ပါတယ်။ ရွှေဖရုံသီး၊ မုန်လာဥနီ၊ ဂျင်းစွတ်ပြုတ်ဟာ လုပ်ရတာ လွယ်ကူပြီး တကယ်လည်း အကျိုးရှိစေမယ့် စွတ်ပြုတ် ဖြစ်ပါတယ်။<br><br>

အပေါ်မှာ ဖော်ပြပေးခဲ့တဲ့ အစားအသောက်တွေကတော့ ကိုယ်ဝန်ဆောင်ချိန် ပျို့အန်တာကို သက်သာစေနိုင်တဲ့ အလွယ်တကူလည်း စားသောက်နိုင်မယ့် အစားအစာတွေပဲဲဲ ဖြစ်ပါတယ်။ ဒီလို အစားအစာတွေအပြင် သစ်သီးတွေ၊ ပရိုတင်းဓာတ် ကြွယ်ဝတဲ့ 
အစားအစာတွေကို တွဲဖက်ပြီး ကြိုက်နှစ်သက်ရာ ဖျော်ရည်၊ စွပ်ပြုတ်၊ အသုပ်စတာတွေ လုပ်စားနိုင်ပါတယ်။<br><br>

ဥပမာတွေ အနေနဲ့-<br>
<ul>
<li>ဂျင်းသံပုရာဖျော်ရည်</li>
<li>ပန်းသီးစိမ်း၊ ပန်းသီးစိမ်းဖျော်ရည်</li>
<li>ချိစ်</li>
<li>မုန်လာဥနီနဲ့ ဂျင်းဖျော်ရည်</li>
<li>ငှက်ပျောသီးကွေကာအုတ်</li>
<li>ပဲနှပ် စတာတွေပဲ ဖြစ်ပါတယ်။</li></ul><br>
ကိုယ်ဝန်ဆောင်ချိန် ပျို့အန်တာ သက်သာပြီး ပျော်ရွှင်တဲ့ ကိုယ်ဝန်ဆောင်ချိန်လေးတွေ ပိုင်ဆိုင်နိုင်ကြပါစေ။<br><br>

Source-<b>Dr.AZK</b>
</body>
</html>

