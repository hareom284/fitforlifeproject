<!DOCTYPE html>
<head><link rel="icon" href="Project201/logo.png">
<title>နားရွက်နီရင် ဘာတွေဖြစ်နိုင်လဲ  </title>
<meta charset="utf-8">
<style>
*{background-color:black; color:white;}
h1{background-color:gray; }
</style>
</head>
<body>
<h1><b>နားရွက်နီရင် ဘာတွေဖြစ်နိုင်လဲ  </b></h1>
<img src="images/mts16.png" width="250" height="250">
<br><br>နားရွက်နီတာ အကြောင်းအမျိုးမျိုးကြောင့် ဖြစ်နိုင်ပေမဲ့ အများအားဖြင့်တော့ အန္တရာယ်မရှိပါဘူး။
<h3><b>ဘာကြောင့်ဖြစ်ရတာလဲ</b></h3>
<h3><b>၁။ နေလောင်ခြင်း</b></h3>
နေပူထဲကို အကာအကွယ်မပါဘဲ ထွက်တဲ့အခါ နေလောင်ဒဏ်ကြောင့် နားရွက်တွေ ရဲလာပါတယ်။ နီရဲတာအပြင် ပူတာ နာတာတွေကလည်း တစ်ပတ်လောက်ကြာတဲ့အထိ ဖြစ်နေမှာပါ။ ဒီလိုမဖြစ်အောင် နေပူထဲသွားရင် Sunscreen လိမ်းတာ ဦးထုပ်အပြားကြီးကြီးတွေ ဆောင်းတာမျိုး လုပ်ပေးနိုင်ပါတယ်။
<h3><b>၂။ မျက်နှာရဲခြင်း</b></h3>
မျက်နှာရဲလာတဲ့အခါ၊ ရှက်သွေးဖြာလာတဲ့အခါမှာလည်း နားရွက်ပါရဲလာပါတယ်။ ဒီလိုဖြစ်ရတာက စိတ်လှုပ်ရှားတဲ့အခါ အာရုံကြောကို အချက်ပြတာကြောင့် သွေးကြောတွေမှာ သွေးစီးဆင်းမှုများလာပြီး ရဲလာရတာပါ။ တခြားအကြောင်းရင်းတွေကတော့ ဟော်မုန်းတွေ၊ အစားအစာ၊ အရက်၊ ဆေးဝါး၊ လေ့ကျင့်ခန်း၊ အပူချိန်ပြောင်းလဲတာနဲ့ တချို့သော ကျန်းမာရေး အခြေအနေကြောင့်ပါ
<h3><b>၃။ ဘတ်တီးရီးယားပိုးဝင်ခြင်း</b></h3>
Cellilitis နဲ့ Erysipelas လို့ခေါ်တဲ့ အရေပြားရောဂါတွေမှာလည်း နားရွက်ရဲတာ တွေ့ရတတ်ပါတယ်။ နီရဲတာအပြင် ပူပြီး နာတာမျိုးလည်း ဖြစ်နိုင်ပါတယ်။ Erysipelas ရောဂါမှာဆိုရင် အရည်ကြည်ဖုထွက်တာ အပိန့်ထွက်တာတွေပါ တွေ့ရမှာပါ။ အရေပြားလက္ခဏာတွေအပြင် ချမ်းတုန်ဖျားတာ ပြန်ရည်ကြိတ်တွေ ကြီးတာတွေလည်း ဖြစ်နိုင်ပါတယ်။ ဒါဟာ အရေပြားမှာ တခုခုထိခိုက်ဒဏ်ရာရတဲ့အခါ ပိုးဝင်သွားတာကြောင့် ဖြစ်ပါတယ်။
<h3><b>၄။ Seborrhoeic Dermatitis</b></h3>
ဒီရောဂါဟာ လူဦးရေရဲ့ ၂-၅% ရာခိုင်နှုန်း တွေ့ရတတ်ပါတယ်။ ဖြစ်လာပြီဆိုရင် နားရွက်အတွင်းရော အပြင်မှာပါ နီရဲယားယံပြီး အဖတ်တွေ ကွာလာပါတယ်။
<h3><b>၅။ Relapsing Polychondritis (အရိုးနုရောင်ခြင်းတစ်မျိုး)</b></h3>
အရိုးတွေကို အဓိကထိခိုက်တတ်ပြီး ခုခံအားစနစ် ကမောက်ကမဖြစ်တာကြောင့် ဖြစ်ရတာပါ။ အရင်ဆုံး နားရွက်တွေနီပြီး နာလာပါမယ်။ တဖြည်းဖြည်းနဲ့ နားတစ်ခုလုံး ပျံ့သွားပြီး ရက်တွေအကြာကြီး ဖြစ်တတ်ပါတယ်။ ကြာလာရင် နားမကြားတော့တဲ့အထိ ဖြစ်သွားတတ်ပါတယ်။ ခန္ဓာကိုယ်ရဲ့ တခြားနေရာတွေထိပါ ပျံ့သွားတတ်လို့ ဆရာဝန်ပြဖို့ လိုပါတယ်။
<h3><b>၆။ Perichondritis</b></h3>
နားပတ်ပတ်လည်မှာရှိတဲ့ အရိုးနုတွေ ရောင်ရမ်းတာကို ဆိုလိုတာပါ။ ဖြစ်ရတဲ့အကြောင်းရင်းကတော့ နားဖောက်တာ၊ ထိခိုက်ဒဏ်ရာရတာ၊ အင်းဆက်ကိုက်တာနဲ့ ခွဲစိတ်ကုသမှုတွေကြောင့်ပါ။ လက္ခဏာကတော့ နားရဲ့ အရိုးနုက နီရဲရောင်ရမ်းပြီး နာလာတာပါ။ တဖြည်းဖြည်းနားတခုလုံးကို ပျံ့သွားပြီး ထိခိုက်နိုင်တာကြောင့် ဆရာဝန်ပြဖို့လိုပါတယ်။
<h3><b>၇။ Red Ear Syndrome</b></h3>
ရှားပါးရောဂါဖြစ်ပြီး နားသီးမှာ ပူပြီး နီရဲတတ်ပါတယ်။ လက္ခဏာက ခဏ ဒါမှမဟုတ် နာရီပိုင်းလောက် ကြာတတ်ပါတယ်။ ဖြစ်ရတဲ့ အကြောင်းရင်းကတော့ နားကို မကြာခဏကိုင်တာ၊ အပူအအေးဒဏ်ကို မခံနိုင်တာတွေကြောင့်ပဲဖြစ်ပါတယ်။ ဒီရောဂါကြောင့် ခေါင်းတခြမ်းကိုက်တာ (Migraine)နဲ့ တခြားရောဂါတွေ ဖြစ်လာနိုင်ပါတယ်။
<h3><b>ကုသနည်းများ</b></h3>
ဖြစ်ရတဲ့ အကြောင်းရင်းပေါ်မူတည်ပါတယ်။
<h3><b>နေလောင်တာကြောင့်ဆိုရင်</b></h3>
နေလောင်တာကိုတော့ အိမ်မှာတင် ကုလို့ရပါတယ်။ နေပူမခံတာ၊ နားရွက်အေးအောင်ထားတာ၊ ရှားစောင်းလက်ပတ်လိမ်းတာ၊ Hydrocortisone လိမ်းတာတွေ လုပ်ပေးနိုင်ပါတယ်။ ဒါပေမJh ရက်တော်တော်ကြာတဲ့ အထိမပျောက်ဘူးဆိုရင်၊ ပိုဆိုးလာရင်၊ နေလောင်တာနဲ့ မဆိုင်ဘဲ တခြားလက္ခဏာတွေ ပေါ်လာရင်တော့ ဆရာဝန်နဲ့ ပြသရပါမယ်။
<h3><b>မျက်နှာရဲတာကြောင့်ဆိုရင်</b></h3>
ပုံမှန်တော့ ကုစရာမလိုပေမဲ့ ရောဂါတစ်ခုခုကြောင့်လို့ ယူဆရင် ကုသမှုခံယူဖို့ ဆရာဝန်နဲ့ ဆွေးနွေးနိုင်ပါတယ်။
<h3><b>Cellilitis နဲ့ Erysipelas ကြောင့်ဆိုရင်</b></h3>
ဆရာဝန်နဲ့ပြပြီး စစ်ဆေးကြည့်လိုက်တာနဲ့ အလွယ်တကူ သိနိုင်ပါတယ်။ ပဋိဇီဝဆေးတွေသောက်ပြီး ၁ပတ်လောက်နေရင်တော့ ကောင်းသွားနိုင်ပါတယ်။ ဒီအတောတွင်းမှာ အနာသက်သာအောင် ရေခဲကပ်ပေးနိုင်ပါတယ်။
<h3><b>Seborrhoeic Dermatitis ကြောင့်ဆိုရင်</b></h3>
ဒီရောဂါကို အမြစ်ပြတ်အောင် ကုလို့မရပေမယ့် လိမ်းဆေးတွေနဲ့ သက်သာအောင် လုပ်လို့ရပါတယ်။ နားအတွင်းမှာဆိုရင်တော့ အစက်ချဆေးတွေ သုံးလို့ရပါတယ်။
<h3><b>Relapsing Polychondritis ကြောင့်ဆိုရင်</b></h3>
စတီးရွိုက်တွေ အကိုက်အခဲပျောက်ဆေးတွေပေးပြီး ကုလို့ရပါတယ်။ ဒီ့ထက်အဆင့်မြင့်တဲ့ နည်းလမ်းတွေဖြစ်တဲ့ ခုခံအားစနစ်ကို အဓိကထားပြီး ကုတာ၊ ခွဲစိတ်ကုသတာမျိုးတွေလည်း လုပ်လို့ရပါတယ်။
<h3><b>Perichondritis ကြောင့်ဆိုရင်</b></h3>
ပဋိဇီဝဆေးတွေပေးပြီး ကုလို့ရပါတယ်။ နားထဲမှာ ပြည်တည်တဲ့အထိဖြစ်လာပြီဆိုရင်တော့ ပြည်ကို ထုတ်ပစ်ရမှာပါ။ နားဖောက်ရာက ဖြစ်လာတယ်ဆိုရင်တော့ နားကပ်ဝတ်တာကို နားထားရမှာပါ။
<h3><b>Red Ear Syndrome</b></h3>
ဒီရောဂါအတွင် တိကျတဲ့ ကုသနည်း မရှိသေးပါဘူး။ ဒါပေမဲ့ အနာသက်သာအောင် အကိုက်အခဲ ပျောက်ဆေးတွေ ရေခဲကပ်တာတွေ လုပ်ပေးလို့ရပါတယ်။
<br><br>Source-<b>ဒေါက်တာ ထက်ထက်ဇော်ဝင်း</b>
</body>
</html>