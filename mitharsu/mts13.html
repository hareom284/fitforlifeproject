<!DOCTYPE html>
<head><link rel="icon" href="Project201/logo.png">
<title>သင့် အူလမ်းကြောင်းက ပြောပြနေတဲ့ ကျန်းမာရေး လျို့ဝှက်ချက် ၁၀ ချက် </title>
<meta charset="utf-8">
<style>
h1{background-color:green; }
</style>
</head>
<body>
<h1><b>သင့် အူလမ်းကြောင်းက ပြောပြနေတဲ့ ကျန်းမာရေး လျို့ဝှက်ချက် ၁၀ ချက် </b></h1>
<img src="images/mts13.png" width="250" height="250">
<br><br>သင်ဟာ ဗိုက်ခဏခဏ နာတတ်သူလား။ အစာမကြေ၊ ရင်ပြည့် ရင်ကယ် ဖြစ်တတ်သူလား။ ဝမ်းဗိုက်ကို မှော်သေတ္တာလို့တောင် တင်စားပါတယ်။ ဘာကြောင့်လဲဆိုတော့ ဝမ်းဗိုက်ထဲမှာ ကလီစာ အမျိုးအစား များစွာရှိတတ်ပြီး ဗိုက်နာစေတဲ့အကြောင်းရင်း အများကြီး ရှိတတ်လို့ပါ။ တကယ်လို့ သင့်ရဲ့ဝမ်းဗိုက်က သင့်ကို ခဏခဏ ဒုက္ခပေးနေတယ်ဆိုရင်တော့ အောက်ပါ ကျန်းမာရေး လျို့ဝှက်ချက်အကြောင်းရင်းတွေကို ဖတ်ရှုပြီး ဘာရောဂါတွေကို ဆိုလိုနေတယ်ဆိုတာ လေ့လာကြည့်ရအောင်။
<h3><b>(၁) အိပ်စက်ချိန် မမှန်ခြင်း</b></h3>
အိပ်စက်ချိန် မမှန်ခြင်းကလည်း အူလမ်းကြောင်းကျန်းမာရေးကို ထိခိုက်စေပါတယ်တဲ့။ ဒီအခြေအနေ နှစ်ခုက အပြန်အလှန်ပါပဲ။ ဗိုက်နာလို့ အိပ်မရတာလည်း ရှိတယ် မဟုတ်လား။ အိပ်ချိန်မလုံလောက်တာဟာ အူလမ်းကြောင်းမှာရှိတဲ့ ကောင်းကျိုးပေးတဲ့ ဘက်တီးရီးယားတွေကို ထိခိုက်စေနိုင်ပါတယ်။ ဒါ့အပြင် အိပ်စက်ခြင်း၊ နိုးထခြင်းစက်ဝန်းကို ထိန်းချုပ်တဲ့ စီရိုတိုနင်ဟော်မုန်းရဲ့ ၈၀ ရာခိုင်နှုန်းက အူလမ်းကြောင်းက ထုတ်တာကြောင့် အိပ်ချိန်မမှန်လေလေ၊ အူလမ်းကြောင်းကျန်းမာရေး မကောင်းလေလေနဲ့ အပြန်အလှန် သံသရာလည်နေမှာပါ။ ဒါကြောင့် အိပ်ချိန်မှန်ဖို့ လိုပါတယ်။
<h3><b>(၂) ဓာတုပစ္စည်းထိတွေ့မှု များခြင်း</b></h3>
အူလမ်းကြောင်းဟာ အစားအစာတွေမှာပါဝင်တဲ့ ဓာတုပစ္စည်းတွေနဲ့ တွေ့တဲ့အခါမှာ ထိခိုက်လာနိုင်ပါတယ်။ အစားအစာထဲမှာပါဝင်တဲ့ ဓါတုပစ္စည်းတွေ၊ ဆေးရည်တွေ၊ အသင့်စားအစားအစာတွေ၊ ဆီကြော် အစားအစာတွေက အူလမ်းကြောင်းက ကောင်းကျိုးပေးတဲ့ ဘက်တီးရီးယား ပိုးပမာဏကို ကျဆင်းစေပါတယ်။ ဒါကြောင့် စားမယ်ဆို သဘာဝအတိုင်း လတ်ဆတ်သန့်ရှင်းတဲ့ အစားအစာတွေ၊ အသား၊ ငါး လတ်လတ်ဆတ်ဆတ်တွေနဲ့ဥအမျိုးမျိုး၊ အော်ဂန်းနစ်သစ်သီးဝလံတွေ စားသုံးတာက အကျိုး ရှိပါလိမ့်မယ်။
<h3><b>(၃) အိပ်ခါနီး အစားစာခြင်း</b></h3>
အစာအိမ် အချဉ်ပြန်တက်တာ၊ ရင်ပူတာနဲ့ အစာအိမ်ရောဂါအများစုရဲ့ အဖြစ်အများဆုံး အကြောင်းရင်းက အစားစားပြီးခဏလေးမှာပဲ လှဲချအိပ်စက်လို့ ဖြစ်ပါတယ်။ အိပ်ခါနီး အစာစားတာ ရှောင်ပါ။ အိပ်ချိန်နဲ့ ၂ နာရီ ဒါမှမဟုတ် ၃ နာရီအကွာမှာ အစားအစာပါ။ စားပြီးတာနဲ့ လှဲချအနားယူတာ ရှောင်ကြဉ်ပါ။ ညစာမှာ အဆီနဲ့ ကာဘိုဟိုက်ဒရိတ်ဓာတ်တွေ များနေတယ်ဆိုရင် အိပ်ချိန်နဲ့ ၄ နာရီကနေ ၆ နာရီအထိ ခြားပြီးမှ စားပါလို့ ဆိုပါတယ်။ အပူ၊ အစပ်၊ ကဖင်းဓာတ်၊ အယ်လ်ကိုဟော၊ ဘူးသွပ်အချိုရည်၊ ဆေးလိပ် စတာတွေကလည်း အစာအိမ်ရောဂါကို ဖြစ်စေတဲ့အကြောင်းရင်းတွေပါ။
<h3><b>(၄) လေ့ကျင့်ခန်းလှုပ်ရှားမှု အားနည်းခြင်း</b></h3>
လေ့ကျင့်ခန်း လှုပ်ရှားမှု အားနည်းခြင်းက အူလမ်းကြောင်းလှုပ်ရှားမှုကို နှောင့်နှေးစေပါတယ်။ ခန္ဓာကိုယ်လှုပ်ရှားမှုက အူမကြီးနဲ့ အူသိမ်လှုပ်ရှားမှုကို လွှမ်းမိုးပါတယ်တဲ့။ ဒါကြောင့် ဝမ်းမှန်စေဖို့အတွက် လေ့ကျင့်ခန်းလုပ်ဖို့ အကြံပေးကြတာပါ။
<h3><b>(၅) အူလမ်းကြောင်းပိတ်ဆို့ခြင်း</b></h3>
ဝမ်းဗိုက်မာတောင့်ပြီး ဖောင်းကားလာရင် လေချုပ်တာ ဒါမှမဟုတ် ဝမ်းချုပ်တာဖြစ်နိုင်ပါတယ်။ ဒါသာ ဆက်ဖြစ်ရင် အူလမ်းကြောင်းပိတ်ဆို့မှု ဖြစ်သွားပါပြီ။ အူလမ်းကြောင်းမှာရှိတဲ့ အရည်တွေ၊ အစိုင်အခဲတွေဟာ စီးဆင်းမှုမရှိတော့တဲ့အတွက် ဆက်ဖောင်းလာပြီး ဗိုက်ကလည်း မာကျောလာပါလိမ့်မယ်။ အူလမ်းကြောင်း ပိတ်ဆို့တာ မပျောက်ကင်းရင်တော့ ဒါက အရေးပေါ် အခြေအနေဖြစ်တဲ့အတွက် ပိတ်ဆို့စေတဲ့ အကြောင်းရင်းကို အမြန်ဆုံးရှာဖွေတာဟာ အကောင်းဆုံးပဲ ဖြစ်ပါတယ်။
<h3><b>(၆) အူလမ်းကြောင်း သွေးယိုစိမ့်ခြင်း</b></h3>
ဝမ်းသွားရင် သွေးထွက်တာကိုမြင်လိုက်ရင် ရုတ်တရက်လန့်သွားပါလိမ့်မယ်။ ဒါပေမဲ့ ဝမ်းမည်းမည်းသွားတာကတော့ အူလမ်းကြောင်းတစ်နေရာမှာ သွေးယိုစိမ့်နေတယ်ဆိုတာကို ရည်ညွှန်းပါတယ်။ အစာအိမ် ဒါမှမဟုတ် အူသိမ် တစ်ခုခုပေါ့။ အမဲရောင်ရှိတဲ့ ဟင်းသီးဟင်းရွက်တွေ၊ သံဓာတ်အားဖြည့်ဆေးတွေ မစားထားဘဲနဲ့ ဝမ်းအရောင်မည်းမည်း သွားနေရင်တော့ စိုးရိမ်စရာပါ။ အမည်းမှ မဟုတ်ပါဘူး။ နီရဲနေအောင် သွေးတွေပါလာရင်လည်း ဆရာဝန်ကို အမြန်ဆုံးပြရမှာပါ။ သွေးနီနီက လိင်ခေါင်းရောဂါကြောင့် ဖြစ်နိုင်ပါတယ်။ ဒါ့အပြင် တခြားအရေးကြီးတဲ့ရောဂါတွေဖြစ်တဲ့ အူလမ်းကြောင်းရောင်ရမ်းရောဂါ၊ အူနံရံရောင်ရမ်းရောဂါနဲ့ အူမကြီးကင်ဆာတွေ ဖြစ်နိုင်ပါတယ်။ ဆရာဝန်ကသာ နောက်ထပ်စမ်းသပ်စစ်ဆေးရမယ့် နည်းလမ်းတွေ ဆုံးဖြတ်ပေးနိုင်မှာပါ။
<h3><b>(၇) Fiber အမျှင်ဓာတ်အားနည်းခြင်း</b></h3>
ဝမ်းသွားဖို့ ခက်ခဲနေရင်တော့ ဝမ်းချုပ်နေတာ ဖြစ်နိုင်ပါတယ်။ ဝမ်းချုပ်ခြင်းဆိုတာ လူအမျိုးမျိုး၊ အရွယ်အမျိုးမျိုးအတွက် မတူညီပါဘူး။ ဝမ်းသွားနည်းတာလည်း ဖြစ်နိုင်သလို သွားရခက်တာလည်း ဖြစ်နိုင်ပါတယ်။ အဓိကကတော့ အမျှင်ဓာတ်နည်းတဲ့ စားပုံသောက်ပုံကြောင့်ပါ။ အမျှင်ဓာတ်- Fiber ကို ဟင်းသီးဟင်းရွက်၊ သစ်သီးဝလံတွေက ရပါတယ်။ အမျှင်ဓာတ်များများစား၊ ရေများများသောက်တာက ဝမ်းကို ပျော့စေ၊ ကြီးစေပြီး အူလမ်းကြောင်းလှုပ်ရှားမှုကို အားပေးတဲ့အတွက် ဝမ်းမှန်စေပါတယ်။ တခြားရောဂါတွေပါ ဖြစ်နေရင်တော့ ဝမ်းချုပ်တာက ကြာရှည်နိုင်ပါတယ်။ ၃ လအထက်ကိုပဲ ဝမ်းခဏခဏ ချုပ်နေပြီး သွေးပါရင်၊ အလေးချိန် ကျလာရင်၊ အစားအသောက်ပျက်လာရင်တော့ ဆရာဝန်နဲ့ ပြသင့်ပါတယ်။
<h3><b>(၈) နာတာရှည် ဝမ်းချုပ်ရောဂါ ရှိခြင်း</b></h3>
ဝမ်းချုပ်ရတဲ့အကြောင်းရင်းကို သေသေချာချာ မသိဘဲ ဖြစ်နေရင်တော့ နာတာရှည်ဝမ်းချုပ်ရောဂါ ဖြစ်နိုင်တယ်လို့ သတ်မှတ်ပါတယ်။ လက္ခဏာအနေနဲ့ ဝမ်းမာတာနဲ့ သွားရခက်တဲ့ခံစားချက်မျိုး ဖြစ်နိုင်ပါတယ်။ ဒီလိုဖြစ်နေရင်တော့ ဆရာဝန်နဲ့ သွားပြဖို့ မရှက်ပါနဲ့။ ဒီလိုဖြစ်ရတဲ့လူနာတွေက ဆရာဝန်နဲ့ပြဖို့ ရှက်ကြလို့ ရောဂါပိုကြာနေတာလို့ ဆိုပါတယ်။ ကုသမှုက ဆေးဆိုင်နဲ့ စတိုးဆိုင်က အလွယ်တကူ ဆေးတွေနဲ့တင် မလုံလောက်တာကိုလည်း မသိကြဘူးလို့ အစာအိမ်နဲ့ အူလမ်းကြောင်းအထူးကုဆရာဝန်တစ်ဦးက ပြောပါတယ်။
<h3><b>(၉) အစာအိမ်၊ အူလမ်းကြောင်းအနာ ဖြစ်ခြင်း</b></h3>
ဗိုက်ခဏခဏ နာတတ်ပြီး အစာစားပြီးတိုင်း လေဆေး၊ အစာကြေဆေးကိုပဲ ခဏခဏ သုံးစွဲနေရရင်တော့ အစာအိမ်အနာကို စိုးရိမ်သင့်ပါတယ်။ အစာအိမ်အနာပေါက်ခြင်းဟာ ရင်ညွှန့်မှာ ပူနေတတ်ပြီး ပျို့ချင်၊အန်ချင်၊ အစာမကြေတဲ့ အစာခြေဖျက်ခြင်း ပြဿနာတွေကို ပေးနိုင်ပါတယ်။ အစာအိမ်အနာပေါက်ရင်တော့ စားလိုက်ရင်ပိုဆိုးတတ်ပြီး ရင်ပြည့်လွယ်ပါတယ်။ ဒါ့အပြင် ကော်ဖီရောင်ပါတဲ့အရာတွေ အန်တာ၊ အမည်းရောင် ဝမ်းအရည်တွေသွားတာ၊ ရုတ်တရက် ဗိုက်အောင့်တာဆိုရင်တော့ အစာအိမ်အနာပေါက်ခြင်း ဖြစ်နိုင်ပြီး ဆရာဝန်နဲ့ အမြန်ဆုံးပြသသင့်ပါတယ်။
<h3><b>(၁၀) ဓာတ်မတည့်ခြင်း</b></h3>
တချို့ အစားအစာတွေက ဗိုက်ကိုပြဿနာပေးတတ်ပါတယ်။ ဒါပေမဲ့ ဘယ်အစားအစာလည်းဆိုတာ ရှာဖို့ခက်တတ်ပါတယ်။ ဓာတ်မတည့်မှုကို ဖြစ်စေလို့ပါ။ တချို့ လူတွေက အစေ့အစံစားရင် ဓာတ်မတည့်ဘူး။ တချို့က တခြားအစားအစာနဲ့ ဓာတ်မတည့်တာ ဖြစ်တတ်ပါတယ်။ သေချာသိဖို့ အစားအသောက် ဒိုင်ယာရီ မှတ်တမ်း မှတ်ထားကြည့်ပါ။ ကိုယ်အစားအသောက်အသစ် စားလိုက်တဲ့အချိန်မှ ဗိုက်နာတာ၊ ခဏခဏ ဝမ်းလျှောတာဖြစ်နေရင်တော့ အစာနဲ့ဓာတ်မတည့်တာ သေချာပါပြီ။ ဒီလိုဆို အစာအိမ်စုပ်ယူမှု မကောင်းတဲ့ရောဂါတွေ ဖြစ်နိုင်တဲ့အတွက် အထူးကုဆရာဝန်နဲ့ တိုင်ပင်ဖို့ လိုအပ်ပါလိမ့်မယ်။
<h3><b>(၁၁) အူလမ်းကြောင်း ရောင်ရမ်းခြင်း</b></h3>
အူလမ်းကြောင်းရောင်ရမ်းရောဂါဟာ အူမကြီးအနာရောဂါ (Ulcerative Colitis) နဲ့ Crohn’s Disease လို့ခေါ်တဲ့ အူရောင်ရောဂါကို ခြုံငုံဆိုလိုတဲ့ရောဂါ ဖြစ်ပါတယ်။ အူလမ်းကြောင်းရောင်ရမ်းရောဂါရှိသူတွေက ဗိုက်နာလေ့ရှိပြီး ဝမ်းအလေ့အထ ပြောင်းတတ်ပါတယ်။ အများအားဖြင့်က ဝမ်းလျှောတတ်ပါတယ်။ ဝမ်းသွားရင် အချွဲ ဒါမှမဟုတ် သွေးပါတတ်ပြီး ရောဂါပိုဆိုးလေ လက္ခဏာပိုဆိုးလေပါ။ ဒီရောဂါရှိသူတွေဟာ အူလမ်းကြောင်းအပြင် အဆစ်အမြစ်တွေနာတာ၊ အရေပြားမှာ အနီကွက်ထွက်တာ ဖြစ်တတ်ပါတယ်တဲ့။ ဒါလည်း ဆရာဝန်နဲ့ ပြဖို့လိုအပ်တဲ့ရောဂါ ဖြစ်ပါတယ်။
<br><br>ကဲ…မှော်သေတ္တာလို့ဆိုတဲ့အတိုင်း အစာအိမ်နဲ့ အူလမ်းကြောင်းမှာ ဒုက္ခပေးနိုင်တဲ့ရောဂါတွေ၊ အခြေအနေတွေ အများကြီးပါ။ ဆောင်ရန်၊ ရှောင်ရန်တွေလိုက်နာသင့်ပြီး ရောဂါအခြေအနေတွေ ဆိုရင်တော့ မပေါ့လျော့သင့်ဘဲ အန္တရာယ်ရှိ လက္ခဏာတွေ ပြလာရင်တော့ ဆရာဝန်နဲ့ အမြန်ဆုံးသွားပြသင့်ပါတယ်။
<br><br>Source-<b>ဒေါက်တာသုတ</b>
</body>
</html>