<!DOCTYPE html>
<head>
<link rel="icon" href="Project201/logo.png">
<title>မိသားစုကျန်းမာ</title>
<meta charset="utf-8">
<style>
*{background-color:black; color:white;}
h1
{
background-color:pink; color:black;
}
</style>  
</head>
<body>
<h1>မနက်ခင်းမှာ လွယ်လွယ်ကူကူ လန်းလန်းဆန်းဆန်း နိုးထစေနိုင်ဖို့</h1>
<img src="images/fp5.jpg" width="250" heigth="250">
<p>မနက်ခင်းမှာ လွယ်လွယ်ကူကူ လန်းလန်းဆန်းဆန်း နိုးထစေနိုင်ဖို့</p><br>

မနက်ခင်းဆိုတာ နေ့တစ်နေ့ရဲ့ အရေးအကြီးဆုံး အချိန်အခါပါ။ ဒီလိုအချိန်အခါမှာ လန်းလန်းဆန်းဆန်းနဲ့ နိုးထဖို့ အရေးကြီးပါတယ်။ ကိုယ့်ရဲ့နေ့တဓူဝ လုပ်ငန်းစဉ်လေးတွေကို နည်းနည်းလေး ပြောင်းလဲလိုက်တာကလည်း မနက်ခင်းမှာ စွမ်းအင်နဲ့ စိတ်ခံစားမှုကို မြှင့်တင်ပေးနိုင်ပါတယ်။ 
ဒါကြောင့် မနက်ခင်းမှာ လန်းလန်းဆန်းဆန်းနိုးထနိုင်ဖို့ လိုက်နာရမယ့် နည်းလမ်းလေးတွေကို မျှဝေလိုက်ပါတယ်။<br><br>

(၁) နှိုးစက်ကို လက်လှမ်း မမှီရာမှာ ထားပါ<br>

စာဖတ်သူတို့ အားလုံးနီးပါး လုပ်တတ်ကြပါတယ်။ နှိုးစက်မြည်တာနဲ့ Snooze ကို နှိပ်ပြီး ဆက်အိပ်တတ်တာပါ။ ၁ နာရီ၊ ၂ နာရီလောက်ထိ ဆက်အိပ်ချိန်မရှိရင်တော့ Snooze ကို နှိပ်တာက အကျိုး မရှိပါဘူး။ နှိုးစက်ဟာ အချိန်မှန်အိပ်၊ အချိန်မှန်ထဖို့ ဆိုတဲ့ 
ကျန်းမာရေးနဲ့ညီညွတ်တဲ့အလေ့အထကို ရဖို့ ကူညီပေးတာပါ။ ဒါကြောင့် ဆက်မအိပ်မိစေဖို့ နှိုးစက်ကို လက်လှမ်းမမှီရာမှာ ထားပါ။ အိပ်ယာကနေ ကိုယ်တိုင်ထပြီး နှိုးစက်ကို သွားပိတ်ပါ။ ပြန်မအိပ်ပါနဲ့။<br><br>

(၂) အလင်းရောင် ဝင်ပါစေ<br>

နိုးလာတာနဲ့ ပြတင်းပေါက်ဖွင့်ပါ။ လိုက်ကာခန်းစီးတွေ ဖွင့်ပါ။ သဘာဝနေ့အလင်းရောင် ဝင်လာပါစေ။ သဘာဝနေ့ အလင်းရောင်က ဦးနှောက်ထဲက ဇီဝနာရီကို အချိန်မှန်စေပြီး လန်းဆန်းစေပါတယ်။ အပြင်မှာ မိုးမှောင်နေရင် အခန်းမီးဖွင့်ပါ။<br><br>

(၃) မနက်ခင်းမှာ အာရုံကို တစ်နေရာမှာ နှစ်မြုပ်ထားပါ<br>

စောင်အောက်မှာ ဆက်အိပ်ချင်တဲ့စိတ်ကို ဖြတ်ထားပါ။ မနက်မိုးလင်းလာတာနဲ့ တစ်ခုခု လုပ်ဖို့ စီစဉ်ထားပါ။ မနက်စာစားနေတဲ့အခါ ကိုယ့်စိတ်ကြိုက် သတင်းစာ ဖတ်တာမျိုး၊ စာဖတ်တာမျိုး၊ ဒါမှမဟုတ် ပန်းခြံမှာ လမ်းထွက်လျှောက်တာမျိုးစတဲ့ လှုပ်ရှားမှုမျိုးမှာ အာရုံကို နှစ်မြုပ်ထားပါ။ 
ကိုယ့်ကို သာယာပျော်ရွှင်မှုပေးတဲ့ လှုပ်ရှားမှုတိုင်းဟာ ဦးနှောက်ကို နိုးကြားစေပြီး လန်းဆန်းစေမှာ ဖြစ်ပါတယ်။<br><br>

(၄) ကော်ဖီ တစ်ခွက်သောက်ပါ<br>

ကဖင်းန်ဓာတ်ဟာ ဦးနှောက်ရဲ့ ဓာတုပစ္စည်းဖြစ်တဲ့ စီရိုတိုနင် (Serotonin) နဲ့ ဒိုပါမင်း (Dopamine) ကို မြင့်တက်စေပါတယ်။ ဒီဓာတ်တွေက စိတ်ခံစားမှုကို တက်ကြွစေတဲ့အပြင် စွမ်းအင်ကိုလည်း မြှင့်တင်ပေးပြီး အာရုံစူးစိုက်မှုကို တိုးတက်စေပါတယ
်။ ကော်ဖီ မကြိုက်ရင် လက်ဖက်စိမ်းရည် ဒါမှမဟုတ် လက်ဖက်ရည်ကို သောက်ပေးနိုင်ပါတယ်။ လက်ဖက်စိမ်းရည်က ကဖင်းန်အပြင် တခြားကျန်းမာရေးနဲ့ ညီညွတ်တဲ့ ဒြပ်ပေါင်းတွေ ပါဝင်ပါတယ်။<br><br>

(၅) မနက်ခင်း လေ့ကျင့်ခန်း လုပ်ပါ<br>

လမ်းသွက်သွက်လျှောက်တာ ဒါမှမဟုတ် အခုန်လေ့ကျင့်ခန်း လုပ်တာက သွေးလည်ပတ်မှုကို ကောင်းစေပြီး အာရုံကြောစနစ်ကို နိုးကြားစေပါတယ်။ လုပ်နေတဲ့အချိန်မှာ လန်းဆန်းနေတဲ့အပြင် နာရီပေါင်းများစွာ နိုးကြားစေမှာပါ။ မနက်စောစောမှာ လေ့ကျင့်ခန်းလုပ်ရင် ညမှာ 
လွယ်လွယ်ကူကူအိပ်စက်စေမှာပါ။ ယောဂ လေ့ကျင့်ခန်းကလည်း အိပ်မပျော်တဲ့ ဝေဒနာကို သက်သာစေပါတယ်။<br><br>

(၆) အားဖြည့်ပါ<br>

အစားအသောက် ပျက်နေရင်တောင် မနက်စာကိုတော့ နည်းနည်းပဲဖြစ်ဖြစ် စားဖြစ်အောင် စားပါ။ ကြက်ဥနဲ့ ဆန်လုံးပြည့် ပေါင်မုန့် ဒါမှမဟုတ် ဘယ်ရီသီးတွေထည့်ထားတဲ့ ဒိန်ချဉ်တစ်ခွက်ဟာလည်း ခန္ဓာကိုယ်အတွက် လိုအပ်တဲ့စွမ်းအင်ကို ပေးနိုင်ပါတယ်။ မနက်စာစားတာက 
အာရုံစူးစိုက်မှုကို ကောင်းမွန်စေပါတယ်။<br><br>

(၇) မအိပ်ခင်မှာ မီးပိတ်ပါ<br>

ညအချိန်မှာ မီးထိန်ထိန်ဖွင့်ထားတာက အိပ်စက်မှုကို အားပေးတဲ့ မယ်လတိုနင်- Melatonin ပမာဏကို ကျဆင်းစေပါတယ်။ မျက်နှာကြပ်ပေါ်က မီးသီးမှ မဟုတ်ပါဘူး။ ဖုန်းမီးတွေ၊ ကွန်ပျူတာနဲ့ ရုပ်မြင်သံကြားစက်က အလင်းတွေကပါ မယ်လတိုနင်ပမာဏကို 
နည်းစေပါတယ်။ မီးမှိန်လိုက်ပါ။ လျှပ်စစ်ပစ္စည်းတွေကို မအိပ်ခင် အနည်းဆုံး တစ်နာရီမှာ ပိတ်လိုက်ပါ။ ဒါဆိုရင် ကောင်းကောင်းအိပ်စက်အနားယူနိုင်ပြီး မနက်ခင်းမှာ အချိန်မှန်မှန်နဲ့ လန်းလန်းဆန်းဆန်း နိုးထမှာ အသေအချာပါ။<br><br>

(၈) အရက် ရှောင်ပါ<br>

အရက်က အိပ်ငိုက်စေပါတယ်။ ဒါ့အပြင် နှစ်နှစ်ခြိုက်ခြိုက် အိပ်လို့မရတဲ့အပြင် မနက်ပိုင်းမှာလည်း မူးဝေနေစေပါတယ်။ လူမှုရေးကြောင့် မဖြစ်မနေသောက်ရမယ်ဆိုရင် တစ်ခွက်ပဲ သောက်ပါ။ ညစာနဲ့ တူတူစားသောက်ပါ။ မအိပ်ခင် အနည်းဆုံး ၂ နာရီ၊ ၃ နာရီမှာ သောက်သင့်ပါတယ်။<br><br>

(၉) မယ်လတိုနင် အားဖြည့်ဆေး သောက်ပါ<br>

မယ်လတိုနင်- Melatonin က ဦးနှောက်က ထုတ်လွှတ်တဲ့ အိပ်စက်မှု ဟော်မုန်းဖြစ်ပါတယ်။ ခန္ဓာကိုယ်ရဲ့ ဇီဝနာရီကိုလည်း ပုံမှန်လည်ပတ်စေပါတယ်။ ခရီးသွားရလို့ ဒါမှမဟုတ် အလုပ်ချိန်ပြောင်းသွားလို့ အချိန်ဇယားတွေ ပြောင်းလဲသွားတဲ့အခါ အိပ်ဖို့ခက်နေရင် 
မယ်လတိုနင်အားဖြည့်ဆေးက ကူညီပေးနိုင်ပါတယ်။ တစ်နေ့ကို မယ်လတိုနင် အားဖြည့်ဆေး ၀.၃ မီလီဂရမ်လောက်ကို မအိပ်ခင် တစ်နာရီအလိုမှာ သောက်ပေးနိုင်ပါတယ်။ ဘယ်ဆေးမဆို မသောက်ခင် ဆရာဝန်နဲ့ အရင်တိုင်ပင်ဖို့ မမေ့ပါနဲ့။<br><br>

(၁၀) စိတ်ဖြေလျော့စေမယ့် အလေ့အထတစ်ခုကို ရှာဖွေပါ<br>

စိတ်သက်တောင့်သက်သာဖြစ်စေမယ့် ညနေခင်းဟာ ညအချိန်မှာ ကောင်းကောင်းမွန်မွန် အိပ်စေပါတယ်။ အထူးသဖြင့် မအိပ်ခင် ၁ နာရီအလိုမှာ စိတ်ဖိစီးမှုများစေတဲ့အရာတွေ ဥပမာ မိသားစုဝင်တွေနဲ့ ငြင်းခုံစကားပြောဆိုတာ၊ အလုပ်အီးမေးလ် စစ်တာ ရှောင်ပါ။ 
အဲဒီအစား တရားထိုင်ပေးပါ။ ရေနွေးနဲ့ ရေစိမ်ချိုးပါ။ ဒါမှမဟုတ် စာအုပ်တစ်အုပ်ကို အခန်းထဲမှာ ထိုင်ဖတ်ပါ။<br><br>

တကယ်လို့ ဒီလိုနည်းလမ်းတွေ လုပ်ဆောင်ပြီး တစ်နေ့ကို အနည်းဆုံး ၇ နာရီလောက် အိပ်နေရပေမဲ့ မနက်မိုးလင်းလာတဲ့အခါမှာ ပင်ပန်းနုံးချိနေရင် ဆရာဝန်နဲ့ ပြသစမ်းသပ်သင့်ပါတယ်။ ကျန်းမာရေးပြဿနာ တစ်ခုခု ဥပမာ အိပ်မပျော်တဲ့ရောဂါ ဒါမှမဟုတ် အိပ်နေတဲ့အချိန် 
အသက်ရှူရပ်တတ်တဲ့ Sleep Apnea ရောဂါကြောင့် ဖြစ်နိုင်ပါတယ်။ ဒါပေမဲ့ ဒီနည်းလမ်းလေးတွေ လုပ်ဆောင်ပေးမယ်ဆိုရင် ညဘက်မှာ နှစ်နှစ်ခြိုက်ခြိုက် အိပ်စက်စေပြီး မနက်ခင်းမှာ လန်းလန်းဆန်းဆန်းနဲ့ နိုးထစေမှာ အသေအချာပဲ ဖြစ်ပါတယ်။<br><br>

Source-<b>ဒေါက်တာသုတ</b>
</body>
</html>
