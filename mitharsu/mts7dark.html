<!DOCTYPE html>
<head>
<link rel="icon" href="Project201/logo.png">
<title>မိသားစုကျန်းမာ</title>
<meta charset="utf-8">  
<style>
*{background-color:black; color:white;}
h1
{
background-color:lightblue; color:black;
}
</style>  
</head>
<body>
<h1>အိပ်နေစဉ် အသက်ရှူရပ်ရောဂါ ရှိသူတွေအတွက် အိမ်တွင်းနည်းလမ်း ၁၀ ခု</h1>
<img src="images/fp6.jpg" width="250" height="250">

<p>အိပ်နေစဉ် အသက်ရှူရပ်ရောဂါ ရှိသူတွေအတွက် အိမ်တွင်းနည်းလမ်း ၁၀ ခု</p><br>

Sleep Apnea ဆိုတာ ဆေးပညာအရ “အိပ်နေစဉ် ရုတ်တရက် အသက်ရှူရပ်တန့်ခြင်း” လို့ခေါ်ပါတယ်။ အိပ်စက်နေတဲ့အခါမှာ အသက်ရှူလမ်းကြောင်း လေပြွန်ကျဉ်းလာလို့ မကြာခဏ အသက်ရှူ ရပ်ရပ်သွားတာ ဖြစ်ပါတယ်။ အိပ်နေတဲ့အချိန်မှာ ဟောက်တာ – 
Snoring နဲ့ ကွာခြားတာက ဟောက်တာက အသက်ရှူသွင်းလိုက်တဲ့အခါမှာ လေပြွန်ကျဉ်းနေတာကြောင့် တုန်ခါသံ ထွက်သွားတာပဲ ဖြစ်ပါတယ်။ Sleep Apnea က အိပ်နေတဲ့တစ်ချိန်လုံး မကြာခဏဆိုသလို အသက်ရှူရပ်ရပ်သွားတဲ့အထိ ဖြစ်တတ်ပါတယ်။<br><br>

Sleep Apnea ဆိုတာ နာတာရှည် အခြေအနေ ဖြစ်ပါတယ်။ ညဘက်မှာ အိပ်ရေးပျက်စေပြီး နေ့ဘက်မှာ အလုပ်အကိုင် ပျက်စေပါတယ်။ အဆိုးရွားဆုံးအခြေအနေက အသက်ရှူစက်လို့ခေါ်တဲ့ CPAP (Continuous Positive Airway Pressure) ကို သုံးရပါတယ်။ 
ဒါပေမဲ့ အခုပြောပြမယ့် အိမ်တွင်းနည်းလမ်း (၁၀) ခုကို လိုက်နာလုပ်ဆောင်ပေးမယ်ဆိုရင် ဒီလို CPAP သုံးရတဲ့ အခြေအနေကနေ ကင်းဝေးစေနိုင်ပါတယ်။<br><br>

(၁) လည်ပင်းကြွက်သား လေ့ကျင့်ခန်းလုပ်ပါ<br>

ပူဖောင်း မှုတ်ပေးရပါမယ်။ နှာခေါင်းကနေ တစ်ဆင့် လေကို ကောင်းကောင်းမွန်မွန်နဲ့ ရှူသွင်းပြီး ပူဖောင်းထဲကို မှုတ်သွင်းပေးရပါမယ်။ လေရှူသွင်းနေတဲ့အချိန်မှာ ပါးစပ်က ပူဖောင်းကို မလွှတ်မိပါစေနဲ့။ လေဝင်လေထွက်အား ကောင်းအောင် တစ်နေ့ကို ၅ ကြိမ်လုပ်ပေးပါ။<br><br>

(၂) ပျားရည် သောက်ပါ<br>

ပျားရည်က အရောင်ကျစေတဲ့ အာနိသင်ရှိပါတယ်။ လည်ပင်းတစ်ဝိုက်က ရောင်ရမ်းမှုတွေကို ကျဆင်းစေပါလိမ့်မယ်။ ဒါ့အပြင် လည်ချောင်းကို ချောမွေ့စေတဲ့အတွက် အိပ်နေရင်း ဟောက်တာကိုလည်း သက်သာစေပါတယ်။ မအိပ်ခင်မှာ ပျားရည် စားပွဲတင်ဇွန်း 
တစ်ဇွန်းစာကို ရေနွေးနွေးတစ်ခွက်ထဲ ထည့်ဖျော်ပြီး သောက်ပေးပါ။<br><br>

(၃) သစ်ကြမ်းပိုးခေါက် မှီဝဲပါ<br>

သစ်ကြမ်းပိုးခေါက်ဆိုတာ ဟင်းခပ်အမွှေးအကြိုင်အနေနဲ့ သုံးပါတယ်။ ဒါကို Sleep Apnea ကို သက်သာစေနိုင်တဲ့ ကုထုံးအဖြစ် သတ်မှတ်နိုင်ပါတယ်။ ကောင်းကောင်းအိပ်ပျော်စေနိုင်တဲ့ အာနိသင်ရှိပြီး အသက်ရှူလမ်းကြောင်း ပြဿနာတွေကို သက်သာစေပါတယ်။
 သစ်ကြမ်းပိုးခေါက်အမှုန့်ကို ရေတစ်ဖန်ခွက်ထဲမှာ ထည့်ပြီး နေ့စဉ် သောက်ပေးပါ။<br><br>

(၄) ကြက်သွန်ဖြူ စားပါ<br>

ကြက်သွန်ဖြူဟာလည်း အရောင်ကျစေတဲ့အာနိသင်ရှိပါတယ်။ လည်ချောင်းတွင်း အာသီး- Tonsil ဂလင်းကြီးတာကို သက်သာစေတယ်၊ အသက်ရှူရ လွယ်ကူအောင် လေပြွန်လမ်းကြောင်းတွေကို ပွင့်စေပါတယ်။ တစ်နေ့ကို ကြက်သွန်ဖြူ နှစ်တက်ကနေ သုံးတက် 
စားပေးပြီး ရေတစ်ဖန်ခွက် သောက်ပါ။ တစ်နေ့တာ အစားအသောက်မှာလည်း ကြက်သွန်ဖြူကို ထည့်စားပေးပါ။<br><br>

(၅) လာဗင်ဒါ ပန်းရနံ့ ရှူပါ<br>

လာဗင်ဒါပန်းက လည်ချောင်းကြွက်သားအားနည်းပြီး အသက်ရှူလမ်းကြောင်းကို ပိတ်ဆို့မှု မဖြစ်အောင် ကူညီပေးနိုင်ပါတယ်။ လာဗင်ဒါရနံ့ဆီကို ပုဝါပေါ် အစက်နည်းနည်းချပြီး အိပ်တဲ့အခါ ခေါင်းအုံးအောက်မှာ ထားပေးပါ။ ဒါ့အပြင် ပွက်ပွက်ဆူတဲ့ ရေနွေးထဲ 
အစက်ချထည့်ပြီး ရေနွေးငွေ့ရှူပေးလို့ ရပါတယ်။<br><br>

(၆) ချာမိုမိုင်း လက်ဖက်ရည် သောက်ပါ<br>

ချာမိုမိုင်းပန်းမှာ ကြွက်သားနဲ့ အာရုံကြောကို ဖြေလျော့သက်သာစေတဲ့ ဓါတုဒြပ်ပေါင်းတွေ ပါဝင်ပါတယ်။ စိတ်ကို ငြိမ်သက်စေပြီး ကောင်းကောင်းအိပ်စေပါတယ်။ မအိပ်ခင် ချာမိုမိုင်းစိမ်ထားတဲ့ ရေတစ်ဖန်ခွက် သောက်ပေးပါ။ ချာမိုမိုင်းပန်းခပ်ထားတဲ့ 
လက်ဖက်ရည်ကိုလည်း သောက်ပေးနိုင်ပါတယ်။<br><br>

(၇) ဆားခါးနဲ့ ရေနွေးစိမ်ပါ<br>

မအိပ်ခင် ဆားခါစိမ်ထားတဲ့ ရေနွေးနဲ့ မိနစ် ၂၀ လောက် ရေစိမ်ချိုးပေးတာက ကြွက်သားတွေကို ဖြေလျော့စေပြီး ခန္ဓာကိုယ်ကို သက်တောင့်သက်သာ ဖြစ်စေပါတယ်။ အိပ်စက်တဲ့အခါမှာလည်း ကောင်းကောင်းမွန်မွန် အိပ်ပျော်စေမှာ ဖြစ်ပါတယ်။<br><br>

(၈) ပူစီနံ သုံးပါ<br>

ပူစီနံဟာ ဆေးဖက်ဝင်အပင် ဖြစ်ပါတယ်။ ရောင်ရမ်းမှုတွေကို သက်သာစေပြီး အိပ်နေရင်း ဟောက်တာကိုလည်း ကာကွယ်ပေးပါတယ်။ မအိပ်ခင် ပူစီနံအဆီကို အစက်ချထားတဲ့ ရေနဲ့ အာလုပ်ကျင်းပေးပါ။ ဒါ့အပြင် ပူစီနံခပ်ထားတဲ့ လက်ဖက်ရည်ကို သောက်ပေးနိုင်ပါတယ်။<br><br>

(၉) ဗာဒံစေ့ စားပါ<br>

ဗာဒံစေ့မှာ မဂ္ဂနီဆီယမ်ဓာတ် (Magnesium) အများကြီးပါဝင်ပါတယ်။ ကြွက်သားကို ဖြေလျော့စေပြီး နှစ်နှစ်ခြိုက်ခြိုက် အိပ်စက်စေတဲ့ သတ္တုဓာတ်တစ်မျိုး ဖြစ်ပါတယ်။ ဗာဒံစေ့ လက်တစ်ဆုပ်စာကို နေ့စဉ် စားပေးမယ်ဆိုရင် Sleep Apnea ကို သက်သာစေမှာ ဖြစ်ပါတယ်။<br><br>

(၁၀) နို့နနွင်းရည် နွေးနွေးလေး သောက်ပါ<br>

နွားနို့ရဲ့ အိပ်စက်မှုကို ကောင်းမွန်စေတဲ့အာနိသင်နဲ့ နနွင်းရဲ့ အရောင်ကျစေတဲ့ အာနိသင် ပေါင်းစပ်လိုက်ရင် အသက်ရှူလမ်းကြောင်းမှာ ရောင်ရမ်းမှုတွေ ကျဆင်းပြီး နှစ်နှစ်ခြိုက်ခြိုက်ကို အိပ်စက်စေမှာ ဖြစ်ပါတယ်။ နနွင်းမှုန့် စားပွဲတင်ဇွန်း တစ်ဇွန်းစာကို ရေတစ်ခွက်နဲ့ ပြုတ်ပါ။ နို့တ
စ်ခွက် ပြင်ပါ။ နှစ်ခွက်ကို ရောဖျော်ပြီး မအိပ်ခင် မိနစ် ၃၀ အလိုမှာ သောက်ပေးပါ။<br><br>

ဒီနည်းလမ်းတွေကတော့ Sleep Apnea ကို သက်သာစေမယ့် အိမ်တွင်းနည်းလမ်းတွေဖြစ်ပါတယ်။ Sleep Apnea ရောဂါ ပြင်းထန်လာရင်တော့ ဒီနည်းလမ်းအပြင် ဆရာဝန်နဲ့ပါ ပြသစမ်းသပ်ပြီး ကုသရမှာဖြစ်တဲ့အတွက် ဆရာဝန်နဲ့လည်း ရက်ချိန်းမှန်မှန်ပြသဖို့ မမေ့သင့်ပါဘူး။<br><br>

Source-<b>ဒေါက်တာသုတ</b>
</body>
</html>
