<!DOCTYPE html>
<head>
<link rel="icon" href="Project201/logo.png">
<title>မိသားစုကျန်းမာ</title>
<meta charset="utf-8"> 
<style>
h1{background-color:gray;}
</style>
</head>
<body>
<h1>အလိုလိုနေရင်း နှာခေါင်းထဲမှာ အနံ့အသက် ဆိုးဆိုးရနေပါသလား</h1>
<img src="images/fp1.png" width="250" height="250">

<p>အလိုလိုနေရင်း နှာခေါင်းထဲမှာ အနံ့အသက် ဆိုးဆိုးရနေပါသလား</p><br>

အမှိုက်ပုံနားဖြတ်သွားရင်ပဲဖြစ်ဖြစ်၊ အနီးအနားမှာ တိရစ္ဆာန်တစ်ကောင်ကောင်သေလို့ အပုပ်နံ့ထွက်လာတာပဲဖြစ်ဖြစ် နှာခေါင်းထဲမှာ ဆိုးဆိုးဝါးဝါးအနံ့ရတာ ပုံမှန်ပါပဲ။ သို့ပေမဲ့ အနံ့အသက်ဆိုးတွေက နှာခေါင်းအတွင်းပိုင်းထဲနေပဲ ထွက်လာတာမျိုးရော ဖြစ်နိုင်ပါသလား?  
တကယ်တော့ တချို့ကျန်းမာရေးအခြေအနေတွေမှာ နှာခေါင်းအတွင်းပိုင်းက အစိတ်အပိုင်းတွေ ပုံမှန် အလုပ်မလုပ်နိုင်လို့ နှာခေါင်းထဲကနေ အနံ့ဆိုးတွေထွက်လာနိုင်ပါတယ်။<br><br>

ကံကောင်းတာက ဒီအခြေအနေအများစုက ယာယီသာဖြစ်ပြီး အသက်အန္တရာယ်မရှိပါဘူး။ အများအားဖြင့် နှာခေါင်းအတွင်းလမ်းကြောင်းထဲမှာ အညှိအချွဲတွေပိတ်နေတာကြောင့် ဒီလို ခံစားရတာ ဖြစ်နိုင်ပါတယ်။ တခြားဖြစ်နိုင်တဲ့ အကြောင်းတွေကတော့ အောက်ပါအတိုင်းဖြစ်ပါတယ်။<br><br>

၁။ နှာခေါင်းထဲမှာ အလုံးအကျိတ်များရှိနေခြင်း<br>

တကယ်လို့ သင့်မှာ ပန်းနာရင်ကျပ်ရောဂါ၊ ဓာတ်မတည့်ရောဂါ ရှိရင် နှာခေါင်းအတွင်း လမ်းကြောင်းနံရံထဲမှာ ကင်ဆာ မဟုတ်တဲ့အလုံးအကျိတ်တွေ မကြာခဏ ထွက်လာနိုင်ပါတယ်။ ဒီလို အလုံးအကျိတ်တွေတည်ရင် သိသာတဲ့ လက္ခဏာတစ်ခုက နှာခေါင်းထဲမှာ ပုပ်အဲ့အဲ့ အနံ့ရတာပဲ ဖြစ်ပါတယ်။ 
အလုံးအကျိတ်တွေက အရမ်းသေးငယ်သလို အသက်ရှုတာကိုလည်း အနှောင့်အယှက် မဖြစ်စေတာကြောင့် တော်ရုံဆို သိဖို့ မလွယ်ကူပါဘူး။ အနံ့နံတာအပြင် တခြားလက္ခဏာတွေအနေနဲ့ နှာရည်ယိုတာ၊ နှာစေးတာ၊ ခေါင်းကိုက်တာ၊ မျက်နှာကကြွက်သားတွေနာကျင်တာ၊ အပေါ်မေးရိုး ကိုက်ခဲနာကျင်တာ
 စတဲ့ လက္ခဏာတွေ ပြနိုင်ပါတယ်။<br><br>

၂။ နှာခေါင်းအတွင်းပိုင်း ပိုးဝင်ခြင်း<br>

နှာခေါင်း အတွင်းပိုင်းမှာ အရိုးနုစနစ်တစ်ခု ရှိပြီး ပုံမှန်ဆို ဒီအထဲမှာ သန့်ရှင်းတဲ့လေတွေရှိရမှာပါ။ ဗိုင်းရပ်စ်၊ ဘတ်တီးရီးယားတစ်ခုခုကြောင့် အရိုးနုစနစ်ထဲ ပိုးဝင်သွားရင် ပြည်တည်ပြီး နှာခေါင်းထဲက ပုပ်အဲ့အဲ့အနံ့ကြီး ရနေမှာ ဖြစ်ပါတယ်။ ပိုးဝင်သွားရင် ပျောက်ဖို့အနည်းဆုံး 
၁၀ ရက်လောက် ကြာတတ်ပြီး ၃ လလောက် အထိ အများဆုံးကြာနိုင်ပါတယ်။ နှာခေါင်းအနံ့ ထွက်တာအပြင် တခြား လက္ခဏာတွေအနေနဲ့ ခေါင်းကိုက်ခြင်း၊ မျက်နှာကြွက်သား နာကျင်ခြင်း၊ နှာရည်ထွက်ခြင်း၊ ပင်ပန်းနွမ်းနယ်နေခြင်း စတဲ့လက္ခဏာတွေလည်း ပြနိုင်ပါတယ်။<br>

နှာခေါင်းအရိုးနုထဲပိုးဝင်ရင် (ဗိုင်းရပ်စ်ကြောင့်ပဲဖြစ်ဖြစ် ဘတ်တီးရီးယားကြောင့်ပဲဖြစ်ဖြစ်) ပိုးသတ်ဆေးနဲ့ပဲ ကုသရပါတယ်။ ဆေးသောက်နေတဲ့အချိန်မှာ နားနားနေနေ နေဖို့လိုအပ်သလို ရေဓာတ်လုံလုံလောက်လောက် ရှိဖို့လည်း လိုအပ်တာကြောင့် ရေများများသောက်ပေးပါ။<br><br>

၃။ နှာရည်ယိုခြင်း<br>

နှာခေါင်းထဲမှာ နှာရည် တရွှဲရွှဲဖြစ်ပြီး သေချာပါတယ်။ နှာရည်ယို၊ နှာစေးတာဖြစ်နေပါပြီ။ ပုံမှန်ဆို နှာခေါင်းအတွင်းပိုင်းနံရံတွေက ပြင်ပက ဝင်လာမယ့် အမှုန်အမွှားတွေကို ကာကွယ်ပေးတယ်၊ ရှုသွင်းလိုက်တဲ့လေကို စိုထိုင်းစ ထိန်းပေးတယ်၊ ရောဂါမဖြစ်အောင်ကာကွယ်ပေးပါတယ်။ အအေးမိ၊ တုပ်ကွေး 
မိနေရင်တော့ နှာခေါင်းအတွင်းမှာ အချွဲတွေနဲ့ပြည့်လာပြီး လေဝင်လေထွက် မကောင်းတော့ပါဘူး။ ရက်အနည်းငယ် ကြာရင် အတွင်းက နှာရည်တွေ ပြန်ကျလာပါတော့တယ်။ အကယ်၍နှာရည်ကျတာ ၁၀ ရက်ကျော်သွားရင် ဆရာဝန်နဲ့ သွားရောက်ပြသသင့်ပြီး နှာရည်ထဲမှာ သွေးစလေးတွေ 
ပါဝင်လာရင်တော့ ချက်ချင်း ဆရာဝန်နဲ့ ပြသပါ။ ပိုပြီးစိုးရိမ်ရတဲ့ အခြေအနေကြောင့် ဟုတ်၊ မဟုတ်သေချာအောင် လုပ်ဖို့ လိုပါတယ်။<br><br>

၄။ သွားပိုးစားခြင်း<br>

သွား ကျန်းမာရေးကို သေချာဂရုမစိုက်ရင် သွားပိုးတွေ ဝင်ရောက်လာနိုင်ပါတယ်။ ဒီပိုးတွေက သွားကြွေလွှာတွေကို ပျက်စီးစေနိုင်ပြီး ပါးစပ်ထဲမှာလည်း အနံ့ဆိုးတွေ ဖြစ်ပေါ်လာစေတယ်။ တစ်ခါတစ်လေ မကောင်းတဲ့ အနံ့အသက်တွေက ပါးစပ်ကနေ နှာခေါင်းထဲထိ ဝင်ရောက်လာပါတယ်။<br>

သွားပိုးစားခြင်းမဖြစ်အောင် သွားပုံမှန်တိုက်ပေးပါ။ တစ်နှစ်ကို အနည်းဆုံးတစ်ကြိမ်တော့ သွားဆရာဝန်နဲ့ သွားရောက်ပြသကြည့်ပါ။ သွားမှာဖြစ်စေ သွားဖုံးမှာဖြစ်စေ ပုံမှန်မဟုတ်တာ တစ်ခုခုခံစားရရင် မြင်ရရင် သွားဆရာဝန်နဲ့ ပြသကြည့်ပါ။<br><br>

၅။ နာတာရှည် ကျောက်ကပ်ရောဂါ<br>

ကျောက်ကပ်ဆိုတဲ့ အစိတ်အပိုင်းက ကိုယ်တွင်းက အညစ်အကြေးတွေကို စစ်ပြီးစွန့်ထုတ်ဖို့ လုပ်ဆောင်ပါတယ်။ ကျောက်ကပ်တွေ ကောင်းကောင်း အလုပ်မလုပ်နိုင်တော့ရင် အညစ်အကြေးတွေ ကိုယ်ထဲမှာ စုပုံလာပါတယ်။ ကိုယ်တွင်းမှာ အဆိပ်အတောက်ဖြစ်စေမယ့် ဓာတ်တွေ 
အရမ်းများလာရင် နှာခေါင်းထဲမှာ အမိုးနီးယားအနံ့လိုလို မကောင်းတဲ့ အနံ့အသက် ရလာပါတယ်။ ပါးစပ်ထဲမှာလည်း အမိုးနီးယားလို၊ သတ္ထုအရသာလိုလို အရသာတစ်မျိုး ရလာပါတယ်။<br>

နာတာရှည်ကျောက်ကပ်ရောဂါ အဆင့် ၄ သို့မဟုတ် ၅ လောက်မှာ ဒီလိုလက္ခဏာတွေကြုံရလေ့ရှိပြီး ကျောက်ကပ်နားက နာကျင်တာ၊ ဆီးအရောင်ပြောင်းသွားတာ၊ လူက အလိုလိုနေရင်း ပင်ပန်းနွမ်းနယ်နော စတဲ့လက္ခဏာတွေလည်း ပြနိုင်ပါတယ်။<br>

အားလုံးကို အကျဉ်းချုပ်ပြန်ပြောရရင် နှာခေါင်းထဲမှာ အနံ့ဆိုး တစ်ခုခုရနေတယ်၊ အနံ့ကလည်း ပြင်ပကလာတာ မဟုတ်ဘူး၊ ဖြစ်နေတာလည်း တစ်ပတ်ကျော်ပြီဆိုရင် နား၊ နှာခေါင်း၊ လည်ချောင်း အထူးကု ဆရာဝန် တစ်ယောက်ယောက်နဲ့ ပြသကြည့်ပါ။ အများအားဖြင့် သိပ်စိုးရိမ်စရာ 
မလိုအပ်ပေမဲ့ နာတာရှည် ကျောက်ကပ်ပျက်စီးတဲ့ အခြေအနေမျိုး ဆိုရင်တော့ ကုသမှု သေချာခံယူသင့်ပါတယ်။<br><br>

Source-<b>Dr.Barry</b>
</body>
</html>


