<!DOCTYPE html>
<head><link rel="icon" href="Project201/logo.png">
<title>သူငယ်ချင်းတွေနဲ့ အပြင်သွားရင် ရရှိလာမယ့် ကျန်းမာရေးကောင်းကျိုး (ပျော်ရွှင်ခြင်းရဲ့သော့ချက်)</title>
<meta charset="utf-8">
<style>
h1{background-color:green; }
</style>
</head>
<body>
<h1><b>သူငယ်ချင်းတွေနဲ့ အပြင်သွားရင် ရရှိလာမယ့် ကျန်းမာရေးကောင်းကျိုး (ပျော်ရွှင်ခြင်းရဲ့သော့ချက်)</b></h1>
<img src="images/mts20.png" width="250" height="250">
<br><br>ဘဝမှာ ကျန်းမာနေရုံနဲ့တင် မရသေးပါဘူး။ ပျော်ရွှင်မှုပါမှ နေပျော်မှာပါ။ ကျန်းမာရေးနဲ့ ညီညွတ်အောင်နေထိုင်နည်းတွေကတော့ သိသင့်သလောက်သိထားကြမှာပါ။ ဒီဆောင်းပါးမှာတော့ ပျော်ရွှင်ခြင်းဟာ ကျန်းမာရေးနဲ့ ဘယ်လိုဆက်စပ်နေလဲဆိုတာ ဖော်ပြပေးသွားမှာပါ။
.
.
.
<br><br>သင့်ရဲ့ဘဝမှာ အမြဲတမ်းကျန်းကျန်းမာမာ ဖြစ်နေစေဖို့အတွက် သင့်ရဲ့နေထိုင်မှုပုံစံဟာ ကျန်းမာရေးနဲ့ ညီညွတ်ရပါမယ်။ ကျန်းမာရေးနဲ့ညီညွတ်ဖို့ အစားအသောက်၊ လေ့ကျင့်ခန်းတွေနဲ့ ပြုပြင်လို့ရပါတယ်။ ဒါပေမဲ့ ဒါတွေနဲ့တင် မလုံလောက်သေးပါဘူး။ ဘဝမှာ ကျန်းမာနေရုံနဲ့တင် မရသေးပါဘူး။ ပျော်ရွှင်မှုပါမှ နေပျော်မှာပါ။ ကျန်းမာရေးနဲ့ ညီညွတ်အောင်နေထိုင်နည်းတွေကတော့ သိသင့်သလောက်သိထားကြမှာပါ။ ဒီဆောင်းပါးမှာတော့ ပျော်ရွှင်ခြင်းဟာ ကျန်းမာရေးနဲ့ ဘယ်လိုဆက်စပ်နေလဲဆိုတာ ဖော်ပြပေးသွားမှာပါ။
သူငယ်ချင်းတွေနဲ့အပြင်သွားတာဟာ သင့်ခန္ဓာကိုယ်အတွက် အံ့သြစရာကောင်းလောက်အောင် ကျန်းမာရေး ကောင်းကျိုးတွေ ရရှိစေမှာပါ။ သုတေသနမှတ်တမ်းတွေအရ ဘယ်လိုကျန်းမာရေးကောင်းကျိုးတွေ ရရှိစေမှာလဲ။
<h3><b>၁။ သွေးတိုးကျစေတယ်</b></h3>
သွေးတိုးရှိသူတွေအတွက် သတင်းကောင်းတခုဖြစ်ပါတယ်။ ဒါ့အပြင် အထီးကျန်ဆန်မှုတွေက သွေးတိုးခြင်းနဲ့ ဆက်စပ်နေပါတယ်။ ဒါကြောင့် သွေးတိုးကျချင်ရင် အစားအသောက်တွေနဲ့ ထိန်းရမယ့်အပြင် သူငယ်ချင်းတွေနဲ့လည်း အပြင်ထွက်လည်သင့်ပါတယ်။
<h3><b>၂။ ရင်သားကင်ဆာကို ကာကွယ်ပေးတယ်</b></h3>
သူငယ်ချင်းတွေနဲ့ အပြင်ထွက်လည်တာဟာ ရင်သားကင်ဆာနဲ့ ဆက်စပ်နေတယ်ဆိုတော့ သင် အံ့သြသွားပြီမလား။ ပတ်ဝန်းကျင်က ဝိုင်းပယ်ခံထားတဲ့သူတစ်ယောက်ဟာ ရင်သားကင်ဆာဖြစ်နိုင်ချေ သုံးဆ ပိုများပါတယ်။ ဒီလို လူတစ်ယောက်ရဲ့စိတ်ဟာ ရင်သားအကျိတ်ကြီးထွားမှုကို အားပေးနေပါတယ်။ ဒါကြောင့် သင့်အနီးအနားမှာ ရှိတဲ့ သူငယ်ချင်းတွေကို တန်ဖိုးထားဆက်ဆံသင့်ပါတယ်။ သူငယ်ချင်းတွေက သင့်အတွက် ပျော်ရွှင်ခြင်းတွေအပြင် ကျန်းမာရေးကောင်းကျိုးတွေကိုပါ ယူဆောင်ပေးမှာပါ။
<h3><b>၃။ စွမ်းအင်များတိုးစေတယ်</b></h3>
ပတ်ဝန်းကျင်ကောင်းတစ်ခုမှာ သူငယ်ချင်းတွေနဲ့အတူတူ ပျော်ပျော်ရွှင်ရွှင်နေခြင်းဟာ သင့်အတွက် စွမ်းအားတွေတိုးစေမှာပါ။ လူနှစ်ယောက် ဒါမှမဟုတ် နှစ်ယောက်ထက်ပိုပြီး လေ့ကျင့်ခန်း တူတူလုပ်ကြမယ်ဆိုရင် စိတ်ကျန်းမာရေးအတွက် အင်မတန် ကောင်းစေပါတယ်။ လေ့ကျင့်ခန်းလုပ်ရတာ ပိုပျော်ဖို့ကောင်းပြီး ပိုမိုထိရောက်တာကြောင့် လူကောစိတ်ပါ ကျန်းမာစေပါတယ်။ ဒါကြောင့် ခွန်အားတိုးဖို့အတွက်ဆိုရင် သင့်သူငယ်ချင်းတွေနဲ့ လေ့ကျင့်ခန်းတူတူ လုပ်သင့်တယ်နော်။
<h3><b>၄။ ဦးနှောက်ကျန်းမာရေးကို တိုးတက်စေပါတယ်</b></h3>
ဘဝမှာ အထီးကျန်ဆန်ဆန်နေခြင်းက မှတ်ဉာဏ်လျော့ပါးစေနိုင်ပါတယ်။ ဒါတွေကို ကာကွယ်ဖို့အတွက် သင့်ရဲ့သူငယ်ချင်းမိတ်ဆွေတွေနဲ့တူတူ မကြာခဏ အပြင်ထွက်လည်ပေးပါ။ သင့်ရဲ့ မှတ်ဉာဏ်စွမ်းအား တိုးတက်လာပါလိမ့်မယ်။
<h3><b>၅။ ပျော်ရွှင်မှုကို ပေးစွမ်းနိုင်ပါတယ်</b></h3>
သူူငယ်ချင်းတွေနဲ့ အပြင်သွားတာဟာ မိသားစုတွေတူတူသွားရတာနဲ့ ခံစားမှုချင်း မတူညီပါဘူး။ သူငယ်ချင်းတွေနဲ့ သွားတာဟာ လွတ်လပ်တဲ့ခံစားမှုမျိုး ပိုမိုရရှိစေပါတယ်။
<h3><b>၆။ Motivation ဖြစ်စေပါတယ်</b></h3>
သင့်ရဲ့ဘဝမှာ ပြဿနာတစ်စုံတစ်ရာနဲ့ကြုံလာခဲ့ရင် တခြားသူတစ်ယောက်ယောက်ကို ရင်ဖွင့်လိုက်မှ သက်သာပါလိမ့်မယ်။ ဒါကြောင့် သင့်ရင်ဖွင့်စကားကို နားထောင်ပေးမယ့်သူလိုတာပေါ့။ သူငယ်ချင်းတွေနဲ့ အပြင်သွားပြီး သင့်ပြဿနာကို ဖွင့်ဟတိုင်ပင်ပါ။ ခံစားချက်တွေကို မျှဝေပါ။ ဒါဟာ သင့်ရဲ့ဝမ်းနည်းမှုတွေကို ဖယ်ထုတ်ပေးပြီး ပြဿနာအတွက် အကောင်းဆုံး အကြံဉာဏ်တွေ ရရှိစေမှာပါ။
<h3><b>၇။ စိတ်ပူပင်မှုကို လျော့ကျစေတယ်</b></h3>
စိတ်ပူပန်မှု၊ စိတ်ဖိစီးမှု၊ စိတ်ကျရောဂါ ဒါတွေအကုန်လုံးသက်သာဖို့ဆိုရင် သင့်ရဲ့သူငယ်ချင်းတွေဟာ အဓိက သော့ချက်တစ်ခုပါ။ သူငယ်ချင်း၊ မိသားစု၊ မိတ်ဆွေအပေါင်းအသင်းတွေဟာ သင့်ကို လူကောင်းတစ်ယောက်ဖြစ်လာအောင် အများကြီး ပံ့ပိုးပေးနိုင်ပါတယ်။ ဒါကြောင့် သင့်မှာစိတ်ဖိစီးမှုတွေ များလာတဲ့အခါ သူငယ်ချင်းတွေနဲ့ အပြင်ထွက်လည်ဖို့ မမေ့နဲ့နော်။
<h3><b>၈။ စိတ်သက်သာရာရစေတယ်</b></h3>
သူငယ်ချင်းတွေဟာ သင့်ရဲ့ဘဝဇာတ်ကြောင်း၊ ပြဿနာတွေ၊ သင့်ရဲ့လျှို့ဝှက်ချက်တွေ သိမ်းဆည်းထားရာနေရာ တစ်ခုဖြစ်ပါတယ်။ ဒါကြောင့် သူငယ်ချင်းတွေနဲ့အပြင်ထွက်ရင် စိတ်ဖိစီးမှုကို လျော့နည်းစေတဲ့အပြင် စိတ်ကျရောဂါ မဖြစ်အောင်လည်း ကာကွယ်ပေးပါတယ်။
<h3><b>၉။ အသက်ရှည်စေပါတယ်</b></h3>
သူငယ်ချင်းတွေန ဲ့လျှောက်လည်ရင်း မမျှော်လင့်ဘဲ ရလာမယ့် နောက်ထပ် အကျိုးကျေးဇူးတစ်ခုကတော့ အသက်ရှည်ခြင်း ဖြစ်ပါတယ်။ လူမှုဆက်ဆံရေး ကောင်းမွန်တဲ့ရလဒ်တွေဟာ ခန္ဓာကိုယ်အတွက် လေ့ကျင့်ခန်း လုပ်တာရဲ့နှစ်ဆ၊ ဆေးလိပ်ဖြတ်တာနဲ့ အကျိုးကျေးဇူးရလဒ်တွေ တူတူပါပဲ။ သင့်ရဲ့ဘဝကို ကျန်းကျန်းမာမာနဲ့ ပျော်ပျော်ရွှင်ရွှင်ဖြစ်အောင် ကူညီပေးပါလိမ့်မယ်။
<br><br>သင့်အတွက် သူငယ်ချင်းအသစ်ရဖို့ခက်ခဲနေမယ်ဆိုရင် သင့်မိသားစုဝင်တစ်ယောက်ယောက်နဲ့ ရင်းရင်းနှီးနှီး နေနိုင်ပါတယ်။ ဘယ်သူနဲ့ပဲဖြစ်ဖြစ် ရင်းရင်းနှီးနှီး နွေးနွေးထွေးထွေးနေရင် ကောင်းတဲ့အရာတွေပဲ ခံစားရမှာပါ။ ဒါကြောင့် သူငယ်ချင်းကောင်းတွေ ရရှိပိုင်ဆိုင်နိုင်ပါစေလို့ဆုတောင်းရင်း……….
<br><br>Source-<b>Paing</b>
</body>
</html>