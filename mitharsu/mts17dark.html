<!DOCTYPE html>
<head><link rel="icon" href="Project201/logo.png">
<title>ရုတ်တရက် သတိမေ့လျော့၊ မှတ်ဉာဏ်အားနည်းစေသည့် အကြောင်းရင်း ၈ ချက် </title>
<meta charset="utf-8">
<style>
*{background-color:black; color:white;}
h1{background-color:gray; }
</style>
</head>
<body>
<h1><b>ရုတ်တရက် သတိမေ့လျော့၊ မှတ်ဉာဏ်အားနည်းစေသည့် အကြောင်းရင်း ၈ ချက်  </b></h1>
<img src="images/mts17.png" width="250" height="250">
<br><br>ဦးနှောက်ဆိုတာ နေ့စဉ်နဲ့အမျှ သတင်းအချက်အလက်အသစ်တွေကို မှတ်နေရပါတယ်။ ဒါကို မှတ်မိတာလည်း ရှိသလို မေ့လျော့သွားတဲ့အချိန်တွေလည်း ရှိပါတယ်။ ဒါက ဖြစ်လေ့ဖြစ်ထရှိတဲ့ ဓမ္မတာပါ။ ဒါပေမဲ့ ပုံမှန်မေ့လျော့တာထက် အရာရာကိုသတိမရတော့ဘဲ ကိုယ့်လုပ်ငန်းခွင်က အလုပ်တွေရော၊ အပေါင်းအသင်းတွေနဲ့ ချိန်းထားတာရော၊ မိသားစုနဲ့ ညစာစားမှာကိုရော မေ့သွားရင်တော့ ပြဿနာရှိနေပါပြီ။ သတင်းကောင်းက ဒီလို မှတ်ဉာဏ်ပြဿနာတွေကို ဖြစ်စေနိုင်တဲ့အကြောင်းရင်းတွေက ပြုပြင်လို့ရတာပါပဲ။ ဒါကြောင့် မှတ်ဉာဏ်ကို ထိခိုက်စေတဲ့အကြောင်းရင်းတွေကို ကြည့်ရအောင်။
<h3><b>(၁) အိပ်ရေး မဝလို့ပါ</b></h3>
အိပ်ချိန် လုံလုံလောက်လောက် ရှိတာဟာ မှတ်ဉာဏ်ကို ထက်မြက်စေပါတယ်။ အိပ်ချိန် မလုံလောက်ရင်တော့ မှတ်ဉာဏ်ကို ထိခိုက်စေပါတယ်။ ဒါ့အပြင် အိပ်မပျော်ရောဂါက အချိန်ကြာလာရင် မှတ်ဉာဏ် ချွတ်ယွင်းရောဂါတွေကိုပါ ဖြစ်စေနိုင်ပါတယ်။ လေ့လာချက်တစ်ခုအရ တစ်ညကို ၄ နာရီသာ အိပ်တဲ့သူတွေဟာ တစ်ညကို ၈နာရီ ပြည့်ပြည့်ဝဝ အိပ်သူတွေထက် မှတ်ဉာဏ်အားနည်းရောဂါတွေ ဖြစ်နိုင်ချေများတယ်လို့ ဆိုပါတယ်။
<h3><b>(၂) အစိုးရိမ်လွန်တတ်လို့ပါ</b></h3>
စိတ်ထဲမှာ အတွေးပေါင်းများစွာ တွေးနေတတ်ပါတယ်။ ကိုယ်မမှတ်မိချင်တဲ့ အတွေးဆို စိတ်ထဲမှာ မကျန်ပါဘူး။ ဒါကြောင့် ကိုယ့်မှတ်ဉာဏ်အတွက် မကောင်းတဲ့ အစိုးရိမ်လွန်စိတ်ကို မတွေးပါနဲ့။ စိတ်ဖိစီးမှုကို ကျော်လွှားနိုင်ဖို့ လိုပါတယ်။ ဒါမှသာ စိုးရိမ်စိတ်နည်းပြီး အာရုံစူးစိုက်မှု ကောင်းလာမှာ ဖြစ်ပါတယ်။
<h3><b>(၃) အထိုင်များလို့ပါ</b></h3>
သတ်မှတ်ထားတဲ့ တစ်ပတ်ကို မိနစ် ၁၅၀ လောက် လေ့ကျင့်ခန်းလုပ်ပေးတာ ကောင်းကောင်းလည်း အိပ်ပျော်စေပါတယ်။ အထူးသဖြင့် အထိုင်များတဲ့ အလုပ်လုပ်နေရပြီဆိုရင် ညအချိန်မှာ ကောင်းကောင်း အိပ်ပျော်စေမှာ မဟုတ်ပါ။ ဒါက မှတ်ဉာဏ်ကို ထိခိုက်စေပါတယ်။
<h3><b>(၄) ဆေးဝါးတချို့ကြောင့်ပါ</b></h3>
ဓာတ်မတည့်ရာသီရောက်နေလို့ နှာစေးသက်သာအောင် Antihistamine ဆေးဝါးတွေ သုံးနေရပြီလား။ ဒီဆေးဝါးတွေဟာ မှတ်ဉာဏ်အတွက်အရေးကြီးတဲ့ ဦးနှောက်ရဲ့ ဓာတုပစ္စည်းထုတ်လွှတ်မှုကို ဟန့်တားပါတယ်တဲ့။ တချို့က ဒီဆေးတွေကို ကောင်းကောင်း အိပ်နိုင်အောင် သောက်ကြပါတယ်။ စိတ်ကျရောဂါအတွက် ဆေးတွေကလည်း မှတ်ဉာဏ်ကို ထိခိုက်စေပါတယ်။ တကယ်လို့ ဒီဆေးတွေ သောက်နေပြီး မှတ်ဉာဏ်ချွတ်ယွင်းတဲ့ လက္ခဏာပြရင်တော့ ဆရာဝန်နဲ့ သွားပြဖို့ လိုပါလိမ့်မယ်။
<h3><b>(၅) မီးယပ်သွေးဆုံးခါနီးကြောင့်ပါ</b></h3>
အမျိုးသမီးဟော်မုန်း အီစတရိုဂျင်ဟာ မှတ်ဉာဏ်စွမ်းရည်ကို ကာကွယ်ပေးပါတယ်။ ဒါပေမဲ့ မီးယပ်သွေးဆုံးချိန်မှာ ဒီဟော်မုန်းက ကျဆင်းလာပါတယ်။ ဒီအချိန်ကို ဦးနှောက်ထုံထိုင်းချိန်လို့ ခေါ်ပြီး အမျိုးသမီး ၃ ပုံ ၂ ပုံလောက်မှာ တွေ့ရပါတယ်တဲ့။ ဒါ့အပြင် ပူလိုက်၊ ချမ်းလိုက်ဖြစ်တာတွေ၊ ချွေးစို့နေတာတွေက ညဘက်အိပ်မပျော်တာကိုပါ ဖြစ်စေပါတယ်။
<h3><b>(၆) အလုပ်ရှုပ်နေလို့ပါ</b></h3>
ခုခေတ်မှာ ဦးနှောက်ကို အနားပေးဖို့အချိန် နည်းပါတယ်။ အင်တာနက် မီဒီယာသုံးတာတွေ၊ စာတိုပို့တာကို ဦးနှောက်က အမြဲမှတ်ရတဲ့အတွက် မှတ်ဉာဏ်အသစ်တွေ၊ အတွေ့အကြုံအသစ်တွေ ဝင်လာလို့ မရပါဘူး။ ဒါကြောင့် ဦးနှောက်ကို အာရုံစူးစိုက်ဖို့အရာ ၂ ခု ဒါမှမဟုတ် ၃ ခုလောက်ပဲထားပါ။ တစ်ခါတည်း အလုပ် ၁၀ ခု လောက်ကို တစ်ပြိုင်တည်းလုပ်ဖို့ မကြိုးစားပါနဲ့။
<h3><b>(၇) အယ်လ်ကိုဟော ပိုသောက်လို့ပါ</b></h3>
အသက်ကြီးလာတာနဲ့အမျှ အယ်လ်ကိုဟောအရက်ကို ခံနိုင်ရည်ကလည်း ကျလာပါတယ်။ ဒါကြောင့် ဝိုင်လေးနည်းနည်းပိုသောက်မိပြီး မူးသွားရင် အိပ်ပျော်တာလည်း ခက်စေပြီး မှတ်ဉာဏ်ကိုလည်း ထိခိုက်စေပါတယ်။ ကိုယ်အရက် သောက်ရတဲ့အကြောင်းရင်းကို သေချာရှာဖွေပြီး ဘယ်လိုပြောင်းလဲနိုင်မလဲဆိုတဲ့ အဖြေကိုရှာတာက မှတ်ဉာဏ်ကို ပိုတောင်ကောင်းစေပါလိမ့်မယ်။
<h3><b>(၈) ဇရာကြောင့်ပါ</b></h3>
အသက်အရွယ်ရလာတဲ့အခါမှာ ကိုယ့်အသက် ၂၀ လောက်တုန်းကလို မှတ်ဉာဏ်မျိုးနဲ့တော့ ဘယ်မှတ်မိနိုင်ပါ့မလဲ။ ဒါက ပုံမှန်ပါပဲ။ တစ်ယောက်ယောက်က တစ်ခုခုပြောလိုက်လို့ အကုန်မမှတ်မိရင်တောင် ရပါသေးတယ်။ ဒါက အသက်အရွယ်ရလာရင် ဖြစ်လေ့ဖြစ်ထရှိပါတယ်။ ဒါပေမဲ့ ကိုယ်ရဲ့သတိမေ့တတ်တဲ့ မှတ်ဉာဏ်နဲ့ ပတ်သက်လို့ စိုးရိမ်တယ်ဆိုရင်တော့ ဆရာဝန်နဲ့ ပြပြီး အာရုံကြောစမ်းသပ်စစ်ဆေးမှုတွေ လုပ်ဆောင်ဖို့ လိုပါလိမ့်မယ်။
<br><br>ဒီအချက်တွေက ကိုယ့်မှတ်ဉာဏ်ကို ထိခိုက်စေတယ်ဆိုတာသိရင် ရှောင်နိုင်တဲ့အရာတွေ၊ ကာကွယ်နိုင်တဲ့ အရာတွေကို ရှင်းရှင်းလင်းလင်း သိမှာပဲ ဖြစ်ပါတယ်။ မှတ်ဉာဏ်ကောင်းမွန်ပြီး ထက်မြက်တဲ့ ဦးနှောက်လေး ပိုင်ဆိုင်နိုင်ကြပါစေ။
<br><br>Source-<b>ဒေါက်တာသုတ</b>
</body>
</html>