<!DOCTYPE html>
<head><link rel="icon" href="Project201/logo.png">
<title>အရက်ကို လျှော့သောက်ဖြစ်စေဖို့ လွယ်ကူဆုံး နည်းလမ်းလေးတွေ </title>
<meta charset="utf-8">
<style>
*{background-color:black; color:white;}
h1{background-color:gray; }
</style>
</head>
<body>
<h1><b>အရက်ကို လျှော့သောက်ဖြစ်စေဖို့ လွယ်ကူဆုံး နည်းလမ်းလေးတွေ </b></h1>
<img src="images/mts14.png" width="250" height="250">
<br><br>တန်ဆေး၊ လွန်ဘေး ဆိုသလိုပဲ ဆေးဖြစ်၊ ဝါးဖြစ် တော်သင့်ရုံကလွဲလို့ အရ  က်ကို အလွန်အကျွံ သောက်တယ်ဆိုတာ ကျန်းမာရေးအတွက် မကောင်းပါဘူး။ အရက်ကို အလွန်အကျွံသောက်တာဟာ ရုပ်ပိုင်းဆိုင်ရာ ပြဿနာတွေသာမက စိတ်ပိုင်းဆိုင်ရာပြဿနာတွေပါ ဖြစ်စေနိုင်ပါတယ်။ အထူး အားလပ်ရပ်တွေကလွဲလို့ တခြားအချိန်တွေမှာ အရက်ကိုလျှော့သောက်တာဟာ ကျန်းမာရေးကို အကောင်းဆုံး ဖြစ်စေမှာပါ။ လျှော့သောက်တယ်ဆိုတာ အမျိုးသားတွေအတွက် တစ်နေ့ကို ၂ ခွက် ဖြစ်ပြီး အမျိုးသမီးတွေအတွက် တစ်ခွက်ဖြစ်ပါတယ်။ ဒီပမာဏအပြင် အရက်ကိုလျှော့သောက်ဖြစ်စေဖို့ ကိုယ် အလွယ်တကူ လိုက်နာနိုင်တဲ့ နည်းလမ်းလေးတွေကို ဆက်ဖတ်ရအောင်။
<h3><b>(၁) အရက်ဘားသွားတာ လျှော့ပါ</b></h3>
ကိုယ့်သူငယ်ချင်းတွေနဲ့ ဆုံဖို့ ဒါမှမဟုတ် လုပ်ဖော်ကိုင်ဖက်နဲ့ တွေ့ဖို့ ကော်ဖီဘား၊ ကော်ဖီဆိုင်ကိုသွားပါ။ အရက်ဘားကို မသွားပါနဲ့။ အရက်မပါဘဲနဲ့လည်း ရင်းရင်းနှီးနှီး၊ ပျော်ပျော်ရွှင်ရွှင် စကားလက်ဆုံကျလို့ ရပါတယ်။ ကော်ဖီဆိုင်အပြင် စားသောက်ဆိုင်၊ ဆူရှီဆိုင်တွေမှာလည်း တွေ့ဆုံလို့ ရပါတယ်။
<h3><b>(၂) တစ်ယောက်တည်း ဘယ်တော့မှ မသောက်ပါနဲ့</b></h3>
တစ်ယောက်တည်း မသောက်ခိုင်းရတာ မကောင်းတဲ့စိတ်မွေးစေချင်လို့ မဟုတ်ပါဘူး။ တစ်ခါတစ်လေမှာ တစ်ယောက်တည်း ဝိုင်တစ်ခွက်သောက်ရတဲ့အချိန်တွေ ရှိကောင်းပါလိမ့်မယ်။ ဒါပေမဲ့ အပေါင်းအဖော်တွေနဲ့ စကားစမြည်ပြောရင်း သောက်တာက သောက်တဲ့အကြိမ်ရေပမာဏနဲ့ ခွက်ပမာဏကို နည်းစေပါလိမ့်မယ်။ တစ်ယောက်တည်း သောက်စရှိရင် နောက်ပိုင်းမှာ အလွန်အကျွံ စသောက်တတ်လာပါလိမ့်မယ်။ ဒါကြောင့် တစ်ယောက်တည်း မသောက်ပါနဲ့။
<h3><b>(၃) အထီးကျန်လို့ သောက်တယ်ဆိုတာ ရှောင်ပါ</b></h3>
အထီးကျန်လို့၊ စိတ်ဓာတ်ကျလို့ ဘားမှာထိုင်ပြီး သောက်တယ်ဆိုတာ အဓိပ္ပာယ်မရှိပါဘူး။ ဖြစ်သင့်တာက ပျော်ဖို့အတွက် သောက်တာဖြစ်ပြီး နာကျင်ခံစားဖို့ သောက်တာ မဖြစ်သင့်ပါ။ အထီးကျန်ချိန်မှာ ကိုယ့်အတွက် မိသားစုနဲ့ အပေါင်းအသင်းတွေကိုသာ ရှာဖွေပါ။ အရက်ကို မရှာဖွေ၊ မတောင့်တပါနဲ့။
<h3><b>(၄) အကျင့် မပါ ပါစေနဲ့</b></h3>
မြက်ရိတ်ပြီးပြီ၊ ဘီယာလေးသောက်ဦးမယ် ဆိုတဲ့အတွေးတွေ၊ ၇ နာရီထိုးပြီ၊ တစ်ခွက် တစ်ဖလား မော့လိုက်ဦးမယ်ဆိုတဲ့ စိတ်ကူးတွေ ဖျောက်လိုက်ပါ။ သောကြာနေ့ ည အလုပ်ချိန်ပြီးတာနဲ့ ဘော်ဒါ အပေါင်းအသင်းတွေနဲ့ အရက်ဘားသွားတဲ့အကျင့်ကို ဖျောက်လိုက်ပါ။ ဒီလိုမျိုး စွဲနေတဲ့အကျင့်တွေရှိနေပါက ကြိုးစားပြီး ကောင်းတဲ့အရာတစ်ခုခုနဲ့ အစားထိုးပြီး ဖျောက်ဖို့ကြိုးစားမှသာ အရက်ပြတ်မှာ ဖြစ်ပါတယ်။
<h3><b>(၅) ကောင်းတဲ့ အမူအကျင့်နဲ့ အစားထိုးပါ</b></h3>
အလုပ်အပြီး သောက်တတ်တဲ့အကျင့်ကို အဆင်ပြေတဲ့အကျင့်တစ်ခုနဲ့ အစားထိုးပါ။ အရက်မဟုတ်တဲ့ သစ်သီးဖျော်ရည်လေးလည်း အဆင်ပြေတာပါပဲ။ ဒါမှ မဟုတ် ရေနွေးပူပူလေးနဲ့ ရေချိုးလိုက်တာ၊ လမ်းထွက်လျှောက်တာ၊ သစ်တော်သီးလေး တစ်စိတ်စားလိုက်တာမျိုးပေါ့။ ဒီလိုမျိုး နှစ်ပတ်တိတိ လုပ်ပေးမှ အမူအကျင့်အသစ် ဖြစ်လာမှာပါ။
<h3><b>(၆) ရေသောက်ပါ။ ရေအရင်သောက်ပါ။</b></h3>
အဆာပြေဖို့ အရက်ကို အရင်မသောက်ပါနဲ့။ ရေကိုသောက်ပါ။ ဖန်ခွက်ကြီးကြီးနဲ့ သောက်ပါ။ အရက်ကို အရသာခံဖို့သာ ငုံပါ။ ပါတီမှာ ယာမကာကို သောက်ကြမယ်ဆိုရင်လည်း ရေ ဒါမှမဟုတ် အရက် မဟုတ်တဲ့ဖျော်ရည်ကိုသာ အရင်သောက်ပါ။ ဒါဆို အရက်သောက်တဲ့ပမာဏ သိသိသာသာ လျော့နည်းလာမှာပါ။
<h3><b>(၇) ယာမကာကို ထမင်းစားဝိုင်းရဲ့အဝေးမှာ ထားပါ</b></h3>
ညစာစားတဲ့အချိန်မှာ ယာမကာ၊ ဝိုင်တွေကို ခပ်ဝေးဝေးမှာ ထားထားဖို့လိုပါလိမ့်မယ်။ အဲဒီအစား ရေဘူးသာ ထားပါ။ တစ်ခါတလေအနေနဲ့ ဝိုင်သောက်မယ်ဆိုလည်း ဝိုင်ပုလင်းကို ဘေးမှာထားမယ့်အစား တစ်ခွက်စီသာ ငှဲ့ပြီး အဝေးမှာ ထားပါ။ ပုလင်းလိုက် ဘေးမှာသာထားမယ်ဆို ခဏလေးနဲ့ ကုန်သွားမှာဖြစ်ပါတယ်။
<h3><b>(၈) စည်းမျဉ်းချထားပါ</b></h3>
ဥပမာ အနေနဲ့ တစ်နေ့ကို တစ်ခွက်ထက် ပိုမသောက်ဘူးဆိုတဲ့ စည်းကမ်းထားပါ။ အားလပ်ရက်မှာသာ သောက်ပါ။ ဝတ်ကောင်းစားလှ ဝတ်ထားပြီး စိတ်ကြည်တဲ့အချိန်မှသာ အပြင်ထွက်ပြီး သူငယ်ချင်းတွေနဲ့ သောက်ပါ
<h3><b>(၉) ဒိုင်ယာရီ မှတ်ထားပါ</b></h3>
ကိုယ်ဘယ်လောက်သောက်ထားလဲဆိုတဲ့ မှတ်တမ်းသာမှတ်ထားမယ်ဆိုရင် အရက်ဖြတ်ဖို့ ဆုံးဖြတ်တာက ပိုခိုင်မာလာမှာပါ။ ဒါမှမဟုတ်ရင်တော့ ဘယ်လောက်လျှော့သောက်ရမလဲဆိုတဲ့ ပမာဏထွက်လာမှာပါ။ တတ်နိုင်သလောက် ဒိုင်ယာရီ အနေနဲ့ မှတ်တမ်းမှတ်ထားခြင်းက အထောက်အကူ ဖြစ်ပါလိမ့်မယ်။
<h3><b>(၁၀) အရက်ဖြတ်ရတဲ့အကြောင်းရင်းကို ဆုံးဖြတ်ပါ</b></h3>
ဘာလို့ အရက်ဖြတ်ချင်ရတာလဲ၊ လျှော့သောက်ချင်ရတာလဲ ဆိုတဲ့ အကြောင်းရင်းတွေ ချရေးပါ။ ကိုယ်အလေးချိန် ကျချင်လို့၊ ကောင်းကောင်းအိပ်ချင်လို့၊ ခေါင်းကိုက်တာ နည်းစေချင်လို့၊ အလုပ်တွေ ပြီးချင်လို့၊ ဆီးချို ထိန်းချင်လို့၊ အိမ်ထောင်ရေး အဆင်ပြေချင်လို့၊ အလုပ်မှာ ကောင်းကောင်းလုပ်နိုင်ဖို့ စတာတွေပေါ့။ ဒါကို ချရေးထားပြီး အရက်သောက်မယ်လို့ စဉ်းစားမိတိုင်း ဒီစာရင်းကို သေချာဖတ်လိုက်ပါ။
<br><br>Source-<b>ဒေါက်တာသုတ</b>
</body>
</html>