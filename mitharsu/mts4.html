<!DOCTYPE html>
<head><link rel="icon" href="Project201/logo.png">
<title>မိသားစုကျန်းမာ</title>
<meta charset="utf-8">  
<style>
h1
{
background-color:pink;
}
</style>
</head>
<body>
<h1>ကိုယ်ဝန်ဆောင် အစောပိုင်းကာလမှာ နေထိုင်ကောင်း၊ ကျန်းမာစေဖို့</h1>
<img src="images/fp3.png" width="250" height="250">

<p>ကိုယ်ဝန်ဆောင် အစောပိုင်းကာလမှာ နေထိုင်ကောင်း၊ ကျန်းမာစေဖို့</p><br>

ကိုယ်ဝန်ဆောင်ချိန်မှာ ကိုယ့်ကိုကိုယ် ကျန်းမာအောင် ဂရုစိုက်တာဟာ မိခင််ရောကလေးပါ ကျန်းမာစေမယ့် အကောင်းဆုံး နည်းလမ်းတစ်ခု ဖြစ်ပါတယ်။ ကိုယ်ဝန်ဆောင်ချိန်မှာ ကောင်းကောင်း အနားယူဖို့လည်း လိုကို လိုအပ်ပါတယ်။ ဒါပေမဲ့ သင်က ကိုယ်ဝန်ဆောင်ချိန် ပျို့အန်မယ်၊ 
မအီမသာဖြစ်တာတွေကို ခံစားနေရခဲ့ရင်တောင် အိပ်ရာထဲမှာပဲ လှဲမနေဘဲ ပုံမှန်လမ်းလျှောက်တာ၊ သင့်တော်တဲ့ ကိုယ်လက်လှုပ်ရှားမှု ပြုလုပ်တာ စတာတွေကို လုပ်နေသင့်ပါတယ်။ ကိုယ်လက် လှုပ်ရှားမှုပြုလုပ်တာဟာ ကိုယ်ဝန်ကြောင့် ကိုယ်အလေးချိန် တိုးလာတာအတွက် 
ခန္ဓာကိုယ်ကို ပြင်ဆင်ရာမှာ အထောက်အကူ ပြုပါတယ်။ ဒါကြောင့် လှုပ်ရှားနိုင်ဖို့နဲ့ ကောင်းကောင်းမွန်မွန် အိပ်ပျော်စေဖို့ အထောက်အကူပြုပါတယ်။<br><br>

ကိုယ်လက်လေ့ကျင့်ခန်း ပုံမှန်လုပ်ပါ<br>

ကိုယ်ဝန်ဆောင် အစောပိုင်းကာလမှာ ကို်ယ်လက်လှုပ်ရှား လေ့ကျင့်ခန်းလုပ်ရာမှာ သတိထားရမယ့် အချက်ကတော့ ပုံမှန်ထက် အနည်းငယ် လျှော့လုပ်သင့်တယ် ဆိုတာပါပဲ။ အရင်က လေ့ကျင့်ခန်း လုပ်နေကျ လူဆိုရင်တောင်မှ မထိခိုက်မိအောင်၊ အားမပျက်အောင် ဂရုစိုက်သင့်ပါတယ်။ 
ကိုယ်ဝန်ဆောင်ချိန်မှာ ဘယ်လို လေ့ကျင့်ခန်းကို လုပ်လုပ် လေ့ကျင့်ခန်း လုပ်မယ်ဆိုရင် ဆရာဝန်ကို အသိပေးတိုင်ပင်ပြီးမှသာ ပြုလုပ်သင့်ပါတယ်။ ဒါပေမဲ့ မှတ်ထားရမှာ တစ်ခုက ကိုယ်လက်လှုပ်ရှားမှု ပြုလုပ်နေတာဟာ ဘာမှ မလုပ်တဲ့သူထက်တော့ ပိုပြီး ကောင်းကျိုးရှိမှာ ဖြစ်ပါတယ်။ 
ကိုယ်ဝန်ဆောင်ချိန်မှာ ပြုလုပ်ဖို့ သင့်တော်တဲ့ လေ့ကျင့်ခန်းတွေ အကြောင်းကို ဖော်ပြပေးမှာ ဖြစ်ပါတယ်။<br><br>

၁။ Pilates  လေ့ကျင့်ခန်း<br>

Pilate ဆိုတာကတော့ ခန္ဓာကိုယ် ကြွက်သားတွေ ပြေလျော့စေဖို့နဲ့ အကြောပျော့စေဖို့ ပြုလုပ်ရတဲ့ လေ့ကျင့်ခန်းတွေပဲ ဖြစ်ပါတယ်။ ဒီလေ့ကျင့်ခန်းတွေဟာ ကိုယ်ဝန်ဆောင်ချိန်မှာ ပြုလုပ်မယ်ဆိုရင် ခန္ဓာကိုယ်ကို ငြိမ်အောင် ထိန်းနို်င်စေတဲ့အတွက် ချောလဲတာမျိုးတွေကို ကာကွယ်နိုင်ပါတယ်။ 
ဒါ့အပြင် ကိုယ်ဝန်ဆောင်တွေမှာ ဖြစ်လေ့ရှိတဲ့ ကျောနာတာ၊ ခါးနာတာတွေကိုလည်း သက်သာစေနိုင်ပါတယ်။ ဒီလို လေ့ကျင့်ခန်းတွေကို လုပ်မယ်ဆိုရင် ပုံစံတကျ ဖြစ်စေအောင် အထူးသတိပြုဖို့တော့ လိုအပ်ပါတယ်။ Pilate လေ့ကျင့်ခန်းတွေကို တစ်ပတ်ကို တစ်ကြိမ်သာ ပြုလုပ်ပေးမယ်ဆိုရင် 
ကိုယ်ဝန်ဆောင်ချိန်မှာ ဖြစ်လေ့ရှိတဲ့ ကျောနာ၊ ခါးနာတာ၊ ခန္ဓာကိုယ်ဟန်ချက် မထိန်းနိုင်ဘဲ ချော်လဲတာစတာတွေကို သက်သာစေနိုင်ပါတယ်။<br><br>

၂။ ယောဂ<br>

ကိုယ်ဝန်ဆောင် ကာလမှာ ပြုလုပ်ဖို့ သင့်တော်သလို ကိုယ်ဝန်ဆောင်ပြီးနောက်မှာလည်း ပြုလုပ်သင့်တဲ့ လေ့ကျင့်ခန်းတစ်မျိုးကတော့ ယောဂပဲ ဖြစ်ပါတယ်။ ယောဂပြုလုပ်တာရဲ့ အကျိုးကျေးဇူးတွေကတော ့များပြား လွန်းလှပါတယ်။ ခန္ဓာကိုယ် ဟန်ချက်ငြိမ်စေတာ၊ ကြွက်သားတွေ သန်မာစေတာ၊
 သွေးတိုးတာကို ကာကွယ်ပေးတာ၊ အသက်ရှူ လေ့ကျင့်ခန်းလည်း ပါဝင်တဲ့အတွက် မီးဖွားချိန်မှာ အထောက်အကူပြုတာ စတဲ့ အကျိုးကျေးဇူးတွေရှိသလိုကိုယ်ဝန်ဆောင်ပြီး နောက်ပိုင်း အသက်အရွယ် ကြီးလာတဲ့အခါမှာလည်း သွေးဆုံးခါနီး အရွယ်ကို ရောက်လာတဲ့အခါ ဒီလို အရွယ်မှာ 
ကြုံရလေ့ရှိတဲ့ အရိုးပါးရောဂါ ဖြစ်နှုန်းကိုလည်း လျော့ကျစေပါတယ်။ ဒါပေမဲ့ အောက်ပါ အနေအထားတွေကိုတော့ ရှောင်ကျဉ်သင့်ပါတယ်။<br><br>
<ul>
<li>ကျောကော့တဲ့ပုံစံ</li>
<li>ဗိုက်ကို လိမ်ခေါက်စေတဲ့ပုံစံ</li>
<li>ခြေထောက်က ခေါင်းပိုင်းထက်အမြင့်မှာ ထားပြီး အကြာကြီးနေတဲ့ပုံစံ စတဲ့ ပုံစံပါတဲ့ လေ့ကျင့်ခန်းတွေကိုတော့ ကိုယ်ဝန်ဆောင်ချိန်မှာ မပြုလုပ်သင့်ပါဘူး။</li></ul><br>
ယောဂလေ့ကျင့်ခန်းကို မပင်ပန်းမချင်း ပြုလုပ်နိုင်ပါတယ်။ ဒါပေမဲ့ တစ်ရက်ကို နာရီဝက်ခန့် ပြုလုပ်တာက အကောင်းဆုံး ဖြစ်ပါတယ်။ နေ့စဉ် မပြုလုပ်နို်င်တဲ့သူတွေဟာလည်း တစ်ပတ်ကို နာရီဝက်ခန့် ပြုလုပ်လို့ရပါတယ်။<br><br>

၃။ လမ်းလျှောက်ခြင်း<br>

လမ်းလျှောက်တာကတော့ ကိုယ်ဝန်ဆောင်မ မဟုတ်ပါဘူး။ အသက်ကြီးကြီးငယ်ငယ် မည်သူမဆို လူတိုင်းနဲ့ သင့်တော်တဲ့ လေ့ကျင့်ခန်းတစ်မျိုး ဖြစ်ပါတယ်။ ကိုယ်ဝန်ဆောင်ချိန်မှာလည်း လမ်းလျှောက်တဲ့ လေ့ကျင့်ခန်းကို ပြုလုပ်တာဟာ အကောင်းဆုံးပါပဲ။ မြန်မာနိုင်ငံမှာလည်း ကိုယ်ဝန်ဆောင် 
အများစု လုပ်လေ့ရှိကြတဲ့ လေ့ကျင့်ခန်းပဲ ဖြစ်ပါတယ်။ ဘာကြောင့်ဆို လမ်းလျှောက်တာဟာ အလွယ်ကူဆုံးနဲ့ ထိရောက်တဲ့ လေ့ကျင့်ခန်း ဖြစ်တဲ့အတွက်ပါ။<br>

ကိုယ်ဝန်ဆောင်ချိန်မှာ လမ်းဘယ်လောက် ကြာကြာ လျှောက်သင့်လဲဆိုရင်တော့ သင်က အရင်ကတည်းက လမ်းလျှောက်နေကျသူဆိုရင် တစ်ရက်ကို ၁၀ မိနစ် နဲ့ တစ်ပတ်ကို ၃ ကြိမ် ကနေ ၅ ကြိမ် အထိ စလျှောက်နိုင်ပြီး တစ ဖြည်းဖြည်း တိုးသွားကာ တစ်ရက်ကို နာရီဝက်ခန့်ထိ 
လျှောက်နိုင်ပါတယ်။<br><br>

ဒီလိုလေ့ကျင့်ခန်းတွေအပြင်<br>
<ul>
<li>ရေကူးတာ (တစ်ကြိမ်ကို မိနစ် ၃ဝခန့် နဲ့ တစ်ပတ်ကို ၃ ကြိမ် ကနေ ၅ ကြိမ်)</li>
<li>ပြေးတာ (တစ်ပတ်ကို ၃ ရက်ခန့်၊ တစ်ရက်ကို နာရီဝက်ခန့်)</li>
<li>စက်ဘီးစက်ပေါ်မှာ နင်းတာ (တစ်ကြိမ်ကို နာရီဝက်နဲ့ တစ်ပတ်ကို ၂ ကြိမ်မှ ၃ ကြိမ်ခန့်)</li></ul><br>
စတဲ့ ဒီနိုင်ငံက ကိုယ်ဝန်ဆောင်တွေ လုပ်လေ့ မရှိတဲ့ လေ့ကျင့်ခန်းတွေကိုလည်း ဂရုစိုက်ပြီး လုပ်လို့ရပါသေးတယ်။<br>

ဒီလိုမျိုး လေ့ကျင့်ခန်းတွေ လုပ်တာကောင်းတယ် ဆိုပေမဲ့လည်း အောက်ပါ လက္ခဏာတွေ ဖြစ်လာမယ်ဆိုရင်တော့ လေ့ကျင့်ခန်း လုပ်တာကို နားသင့်ပါတယ်။<br>
<ul>
<li>ပျို့အန်ချင်လာတာ</li>
<li>အရမ်းပူအိုက်လာတာ</li>
<li>ရေဓာတ် ဆုံးရှုံးမှုများလာတာ</li>
<li>မိန်းမကိုယ်က အဖြူဆင်းတာ၊ သွေးဆင်းတာ</li>
<li>ဗိုက်အောင့်၊ ဗိုက်နာတာ</li>
<li>ခါးအောက်ပိုင်းနာတာ စတဲ့လက္ခဏာတွေ ဖြစ်ပေါ်လာရင်တော့ လေ့ကျင့်ခန်းလုပ်တာကို ရပ်နားပြီး အနားယူသင့်ပါတယ်။ အနားယူလို့မှ မသက်သာရင်တော့ ဆရာဝန်နဲ့ ပြသတိုင်ပင်ဆွေးနွေးပြီး ဆရာဝန်ညွှန်ကြားချက်အတိုင်း ဆက်လက်လုပ်ဆောင်သင့်ပါတယ်။</li></ul><br>
<br>Source-<b>Dr.AZK</b>
</body>
</html>


