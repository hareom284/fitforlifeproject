<!DOCTYPE html>
<head><link rel="icon" href="Project201/logo.png">
<title>မိသားစုကျန်းမာ</title>
<meta charset="utf-8"> 
<style>
*{background-color:black; color:white;}
h1{background-color:yellow; color:black;}
</style>
</head>
<body>
<h1>ကိုယ်ဝန်ဆောင်ချိန် သွေးပေါင်ကျခြင်း</h1>
<img src="images/fp8.jpg" width="250" height="250">
<p>ကိုယ်ဝန်ဆောင်ချိန် သွေးပေါင်ကျခြင်း</p><br>

ကိုယ်ဝန်ဆောင်တဲ့ အချိန်ဆိုတာကတော့ ခန္ဓာကိုယ်မှာ အပြောင်းအလဲတွေ အများကြီးဖြစ်တဲ့ အချိန်ပဲ ဖြစ်ပါတယ်။ ဒီလို အပြောင်းအလဲတွေထဲမှာမှ သွေးပေါင်ကျတာကလည်း တစ်ခုအပါအဝင် ဖြစ်ပါတယ်။ ကိုယ်ဝန်ဆောင်ချိန်မှာ သွေးပေါင်ကျတာက ကိုယ်ဝန်ဆောင်တော်တော်များများ 
ကြုံတွေ့ရလေ့ ရှိပါတယ်။ ဒီလို သွေးပေါင်ကျတာဟာ အခိုက်အတန့်ပဲ ဖြစ်လေ့ရှိပြီး ကလေးမွေးဖွားပြီးနောက်မှာတော့ ပြန်ကောင်းသွားတတ်ပါတယ်။ အများအားဖြင့်တော့ ဒီလို သွေးပေါင်ကျတာဟာ ကျန်းမာရေးကို ကြီးကြီးမားမား ထိခိုက်စေတာမျိုး မရှိပေမဲ့ တချို့ ကိုယ်ဝန်ဆောင်တွေမှာတော့ 
ထိခိုက်မှုတွေ ကြုံတွေ့နိုင်ပါတယ်။ ဒါကြောင့် ကိုယ်ဝန်ဆောင်ချိန်မှာ သွေးပေါင်ကျတာကို ဖြစ်စေတဲ့ အကြောင်းအရင်းတွေ၊ ဖြစ်နိုင်တဲ့ ရောဂါလက္ခဏာတွေ၊ ကိုယ်ဝန်ဆောင်ချိန် သွေးပေါင်ကျခြင်းကို သက်သာစေနိုင်တဲ့ ကုသနည်းတွေအကြောင်းကို ပြောပြပေးသွားမှာ ဖြစ်ပါတယ်။<br><br>

သွေးပေါင်ကျတယ် ဆိုတာဘာလဲ<br>

သွေးပေါင်တိုင်းတဲ့နေရာမှာ မြန်မာအခေါ် အပေါ်သွေးနဲ့ အောက်သွေးဆိုပြီး ရှိပါတယ်။ အပေါ်သွေးပေါင်ချိန် ၉၀ အောက် ကျနေရင် ဒါမှမဟုတ် အောက်သွေးပေါင်ချိန် ၆၀ အောက်ကျနေရင် သွေးပေါင်ကျတယ်လို့ သတ်မှတ်ပါတယ်။ အပေါ်သွေးနဲ့ အောက်သွေးမှာမှ အောက်သွေးပေါင်ချိန်က 
၆၀ အောက် ကျနေခဲ့ရင် အပေါ်သွေးက ဘယ်လောက်ဖြစ်ဖြစ် သွေးပေါင်ကျတယ်လို့ ယူဆလို့ ရပါတယ်။<br><br>

ကိုယ်ဝန်ဆောင်ချိန် ပထမ ၂၄ ပတ် အတွင်းမှာတော့ သွေးပေါင်ကျလေ့ ရှိပါတယ်။ ပုံမှန်ဆိုရင်တော့ ၂၄ ပတ် ကျော်သွားရင် တဖြည်းဖြည်း သွေးပေါင်ချိန် ပုံမှန် ပြန်ဖြစ်သွားတတ်ပါတယ်။ ဒါပေမဲ့ တချို့ ကိုယ်ဝန်ဆောင်တွေမှာတော့ ကလေးမွေးပြီးတဲ့ထိ သွေးပေါင်ကျတာ 
မပျောက်ပဲ ရှိတတ်ပါတယ်။<br><br>

ဘယ်အရာတွေက ကိုယ်ဝန်ဆောင်စဉ် သွေးပေါင်ကျတာကို ဖြစ်စေသလဲ<br>

ယေဘုယျအားဖြင့် သွေးပေါင်ချိန်ကို ကျစေနိုင်တာတွေကတော့ သွေးထွက်များတာ၊ ရေဓာတ်ဆုံးရှုံးတာ၊ နှလုံးရောဂါ၊ အာဟာရမပြည့်ဝတာ၊ ဓာတ်မတည့်တာနဲ့ တချို့ ဆေးတွေကြောင့်လည်း သွေးပေါင်ကျခြင်းကို ဖြစ်စေပါတယ်။ ဒါပေမဲ့ 
ကိုယ်ဝန်ဆောင်ချိန်မှာ သွေးပေါင်ကျခြင်းကိုဖြစ်စေတဲ့ အကြောင်းအရင်းတွေ ရှိပါတယ်။<br><br>

ဒါတွေကတော့-<br>
<ul>
<li>ကိုယ်ဝန်ဆောင်ချိန်မှာ ဟော်မုန်းအပြောင်းအလဲကြောင့် သွေးကြောတွေကျယ်လာတာ</li>
<li>ကိုယ်ဝန်ဆောင်ချိန်မှာ အချိန်အကြာကြီး လှဲနေတာ</li>
<li>လှဲနေရာ၊ ထိုင်နေရာကနေ ရုတ်တရက်ထလိုက်တာမျိုး</li>
<li>နေရာမှား သန္ဓေတည်တဲ့အတွက် ခန္ဓာကိုယ်တွင်း သွေးယိုစိမ့်နေတာ</li>
<li>ရေဓာတ်ဆုံးရှုံးမှုများတာ</li>
<li>သွေးတွင်း သကြားဓာတ်ကျတာ စတဲ့အကြောင်းအရင်းတွေကြောင့် ဖြစ်နို်င်ပါတယ်။</li></ul><br>
ကိုယ်ဝန်ဆောင်ချိန် သွေးပေါင်ကျရင် ဘာလက္ခဏာတွေ ခံစားရလဲ<br>

ကိုယ်ဝန်ဆောင်ချိန်သွေးပေါင်ကျရင်-<br>
<ul>
<li>မိုက်ခနဲ ဖြစ်မယ်</li>
<li>ခေါင်းမူးမယ်</li>
<li>နုံးနေမယ်</li>
<li>ချွေးစေးတွေပျံမယ်</li>
<li>နောက်ကြောတက်မယ်</li>
<li>ပျို့မယ်</li>
<li>ဖြူဖျော့နေမယ်</li>
<li>မောမယ်</li>
<li>အမြင်ဝေဝါးမယ်</li>
<li>သတိလွတ်တဲ့ထိ ဖြစ်သွားနိုင်ပါတယ်။</li></ul><br>
တကယ်လို့ ကိုယ်ဝန်ဆောင်ချိန်မှာ ဒီလို လက္ခဏာတွေ ခံစားလာရပြီး ပြင်းပြင်းထန်ထန် ခံစားရပြီဆိုရင်တော့ ဆရာဝန်နဲ့ ပြသတိုင်ပင်သင့်ပါတယ်။<br><br>

ကိုယ်ဝန်ဆောင်ချိန် သွေးပေါင်ကျခြင်းဟာ ကိုယ်ဝန်အတွက် အန္တရာယ် ဖြစ်နို်င်သလား<br>

သွေးပေါင်ကျခြင်းကြောင့် ဖြစ်နို်င်တဲ့ မူးမိုက်လဲခြင်းဟာ ကိုယ်ဝန်ကို အန္တရာယ် ဖြစ်စေနို်င်ပါတယ်။ ကိုယ်ဝန်ဆောင်တစ်ယောက် မူးလဲရင် ကလေးလ မစေ့တာ၊ အချင်းကွာသွားတာ၊ ကလေးမွန်းတာ၊ ကလေးသေသွားတာအထိ ဖြစ်နိုင်ပါတယ်။ ဒါကြောင့် ကိုယ်ဝန်ဆောင်ချိန်မှာ 
ထိုင်တာ၊ ထတာ၊ သွားတာ၊ လာတာအားလုံးကို ဂရုစိုက်ဖို့ လိုပါတယ်။ ဒါ့အပြင် ကိုယ်ဝန်ဆောင်ချိန်မှာ မူးမေ့မလိုဖြစ်ရင် ချက်ချင်းထိုင်ချလိုက်တာ၊ လှဲဖို့အဆင်ပြေရင် ခဏလှဲနေလိုက်တာ၊ ခဏငြိမ်နေလိုက်တာမျိုးတွေ လုပ်ပေးတာက မူးလဲတာကို ကာကွယ်နိုင်ပါတယ်။<br><br>

ကိုယ်ဝန်ဆောင်ချိန် သွေးပေါင်ကျခြင်းကို ဘယ်လိုကုသမလဲ<br>

ကိုယ်ဝန်ဆောင်ချိန်သွေးပေါင်ကျတာကို ကုသဖို့အတွက် ဆေးတွေရှိပေမဲ့ ကိုယ့်အိမ်မှာပဲ အလွယ်တကူ လိုက်လုပ်နိုင်မယ့် နည်းလေးတွေကို ဖော်ပြပေးပါမယ်။<br><br>
<ul>
<li>ထိုင်နေရာကနေ ရုတ်တရက် ထရပ်တာမျိုး ရှောင်ကျဉ်ပါ။</li>
<li>အချိန်အကြာကြီး မတ်တပ်ရပ်တာမျိုး ရှောင်ကျဉ်ပါ။</li>
<li>ခြေထောက်မှာ စတော်ကင်- Stocking လိုမျိုး ဖိအား ပေးနိုင်တဲ့ ဖိအားပါဝင်တဲ့စတော်ကင်- Compression Stocking တွေကို ဝတ်ဆင်ပါ။</li>
<li>အသီးအနှံတွေ အထူးသဖြင့် အရေရွှမ်းတဲ့ အသီးတွေ များများစားပါ။</li>
<li>ပွပွချောင်ချောင် အဝတ်အစားတွေကို ဝတ်ဆင်ပါ။</li>
<li>အစားကိုတစ်ခါတည်း အများကြီးမစားဘဲ နည်းနည်းစီ ခဏခဏ စားပေးပါ။</li></ul><br>
ကိုယ်ဝန်ဆောင်ချိန်မှာ သွေးပေါင်ကျတာကို သက်သာစေဖို့ အကောင်းဆုံးနည်းလမ်းကတော့ ကိုယ့်ကိုကိုယ် ဂရုစိုက်ဖို့ပါပဲ။ တန်ဆေးလွန်ဘေးဆိုတဲ့အတိုင်း ဘယ်အရာကိုမှ အလွန်အကျူး မလုပ်မိဖို့ အရေးကြီးပါတယ်။ ကိုယ့်ကိုကိုယ် ဂရုစိုက်ပြီး အရာရာကို ထိန်းထိန်းသိမ်းသိ
မ်း နေထိုင်ပါမှ မိခင်ရောကလေးပါ ကျန်းမာပြီးပျော်ရွှင်တဲ့ မိသားစုလေးကို ပိုင်ဆိုင်နိုင်မှာ ဖြစ်ပါတယ်။<br><br>
ှSource-<b>Dr.AZK</b>
</body>
</html>