<!DOCTYPE html>
<head><link rel="icon" href="Project201/logo.png">
<title>အမြဲတမ်း မှတ်ဉာဏ်ကောင်းနေစေမယ့် နည်းလမ်းလေးများ </title>
<meta charset="utf-8">
<style>
h1{background-color:green; }
</style>
</head>
<body>
<h1><b>အမြဲတမ်း မှတ်ဉာဏ်ကောင်းနေစေမယ့် နည်းလမ်းလေးများ </b></h1>
<img src="images/mts18.png" width="250" height="250">
<br><br>ဦးနှောက်ဟာ အမြဲမှတ်သားနေရပါတယ်။ မှတ်သားသမျှကို လက်ခံနိုင်တာလည်း အံ့သြဖွယ်ရာဖြစ်ပါတယ်။ တစ်ခါတလေမှာ မှတ်မိတာရှိသလိုမျိုး တစ်ခါတလေမှာ မေ့လျော့သွားတာလည်း ရှိပါတယ်။ ဒါပေမဲ့ ကံကောင်းစွာပဲ မှတ်ဉာဏ်ကို တိုးတက်စေနိုင်မယ့် နည်းလမ်းလေးတွေ ရှိပါတယ်။
.
.
.
<br><br>ဦးနှောက်ဟာ အမြဲမှတ်သားနေရပါတယ်။ မှတ်သားသမျှကို လက်ခံနိုင်တာလည်း အံ့သြဖွယ်ရာဖြစ်ပါတယ်။ တစ်ခါတလေမှာ မှတ်မိတာရှိသလိုမျိုး တစ်ခါတလေမှာ မေ့လျော့သွားတာလည်း ရှိပါတယ်။ ဒါပေမဲ့ ကံကောင်းစွာပဲ မှတ်ဉာဏ်ကို တိုးတက်စေနိုင်မယ့် နည်းလမ်းလေးတွေ ရှိပါတယ်။ ဒါတွေက ကျွမ်းကျင်ပညာရှင်တွေထောက်ခံထားတဲ့နည်းလမ်းတွေဖြစ်ပြီး မှတ်ထားသမျှ အသေးစိတ်ကအစ သေသေချာချာ မှတ်မိနိုင်အောင် ကူညီပေးမယ့် နည်းလမ်းတွေ ဖြစ်ပါတယ်။ ဦးနှောက်စွမ်းအားကိုလည်း တိုးတက်စေနိုင်မယ့် နည်းလမ်းလေးတွေ ဖြစ်ပါတယ်။
<h3><b>(၁) အာရုံစိုက်ပါ</b></h3>
တစ်ယောက်ယောက်နဲ့ မိတ်ဆက်တဲ့အခါမှာ သူ့နာမည်ကို သေသေချာချာ နားထောင်ပါ။ စိတ်ကူးထဲမှာ စာလုံးပေါင်းကို ပုံဖော်လိုက်ပါ။ စာလုံးပေါင်းမသေချာရင် မေးလိုက်ပါ။ သူနဲ့ စကားပြောတဲ့အခါမှာလည်း နာမည်ကို မကြာခဏ ပြောပြောပေးတာမျိုး၊ နှုတ်ဆက်တဲ့အခါမှာ နာမည်ခေါ်ပြီး နှုတ်ဆက်တာမျိုးက နာမည်မှတ်ဉာဏ်ကို ပိုကောင်းစေပါတယ်။
<h3><b>(၂) နာမည်ကို ပုံဖော်ပါ</b></h3>
မှတ်ရခက်တဲ့နာမည်တွေကို စိတ်ကူးထဲမှာ ပုံဖော်လိုက်တာက အထောက်အကူပြုပါလိမ့်မယ်။ နာမည်မှာပါဝင်တဲ့ စကားလုံးကို အရောင်နဲ့ပုံဖော်တာ၊ နာမည်ပိုင်ရှင်ရဲ့ ပုံပန်းသဏ္ဍာန်နဲ့တွဲမှတ်တာဆို ပိုမှတ်မိလွယ်ပါတယ်။
<h3><b>(၃) ရေးမှတ်ပါ</b></h3>
ဦးနှောက်ထဲမှာ ပိုမှတ်မိဖို့အတွက် တစ်ခါတလေမှာ ချရေးရတာမျိုးတွေ ရှိပါတယ်။ ဥပမာ အစည်းအဝေးပြီးတဲ့အချိန်မှာ ကုမ္ပဏီ နာမည်ကဒ်ပေါ်မှာ မှတ်စုတိုချရေးတာမျိုး လုပ်ပေးနိုင်ပါတယ်။ ချရေးစရာနာမည်ကဒ်မရှိရင်တောင် မိုဘိုင်းလ်ဖုန်းရဲ့မှတ်စုမှာ ချရေးထားလို့ ရပါတယ်။
<h3><b>(၄) ရေရွတ်ပါ</b></h3>
ပစ္စည်းတွေ ထင်တာထက်ကိုခဏခဏ အထားမှားပြီး ရှာမတွေ့ဖြစ်နေပါသလား။ ပစ္စည်းတွေကို သိမ်းဆည်းတဲ့အခါ သေချာအာရုံစိုက်ပါ။ ကိုယ့်ကိုကိုယ် သတိပေးပြီး ရေရွတ်ပါ။ ဥပမာ သော့တွဲကို ငါ့အိတ်ထဲ ထည့်လိုက်ပြီ ဆိုပြီး ရေရွတ်ပါ။ အဲဒီလိုဆို ကိုယ်လုပ်နေတာကို မှတ်ဉာဏ်ထဲမှာ ရှင်းရှင်းလင်းလင်း စွဲထင်သွားမှာ ဖြစ်ပါတယ်။
<h3><b>(၅) အကျင့်ဖြစ်ပါစေ</b></h3>
စားပွဲပေါ်မှာ ခြင်းအသေးလေးထားပါ။ သော့တွဲတွေ၊ မျက်မှန်တွေ၊ မိုဘိုင်းလ်ဖုန်းနဲ့ ကိုယ်သုံးနေကျ ပစ္စည်းလေးတွေကို ခြင်းထဲ ထည့်တတ်တဲ့အကျင့်လေး မွေးထားပါ။ ဒါဆို တစ်ချိန်ချိန်မှာ လိုအပ်တာနဲ့ ချက်ချင်း ခြင်းထဲက နှိုက်ယူလိုက်ရုံပါပဲ။ အသုံးပြုပြီး ခြင်းထဲ အမြဲတမ်းပြန်ထည့်ဖို့တော့ မမေ့ပါနဲ့နော်။
<h3><b>(၆) သီချင်းစပ်ဆိုကြည့်လိုက်ပါ</b></h3>
ပစ္စည်းသေးသေးလေးတွေကို မှတ်မိစေဖို့ သီချင်းစပ်လိုက်ပါလို့ ဆိုပါတယ်။ ဥပမာ ဈေးဝယ်စာရင်း၊ ဖုန်းနံပါတ်၊ နာမည်စာရင်း၊ လုပ်စရာစာရင်း စသဖြင့်ပေါ့။ ကိုယ်ကြိုက်တဲ့သီချင်း၊ ဒါမှမဟုတ် လတ်တလော ခေတ်စားနေတဲ့သီချင်းရဲ့ သံစဉ်အတိုင်း လိုက်ဆိုလိုက်ရင် ပိုမှတ်မိတယ်လို့ ဆိုပါတယ်။ သားချော့သီချင်း သံစဉ်နဲ့တောင် စပ်လို့ရပါတယ်။
<h3><b>(၇) ရောမနည်းလမ်း</b></h3>
ရောမအိမ်ခန်းနည်းလမ်းလို့ ခေါ်ပါတယ်။ ကိုယ်မှတ်ရမယ့် ပစ္စည်းစာရင်းက သက်ဆိုင်မှုပိုမရှိလေ ပိုမှတ်မိလေလို့ ပြောပါတယ်။ ဥပမာ အနေနဲ့ မျက်နှာကြက်မီးဆိုင်းအစား ပန်းသီးတွေ တွဲလောင်းကျနေတာ၊ ဧည့်ခန်းက ထိုင်ခုံမှာ ကွေကာအုပ်တွေ မှောက်ကျနေတာ၊ မီးဖိုချောင်ရေစင်မှာ ဆပ်ပြာမြုပ်တွေ စီးနေတာနဲ့ အိပ်ယာပေါ်မှာ ထောပတ်တွေ ရှိနေတာဆိုပြီး တွေးပါ။ ဒါဆို ကိုယ်ဝယ်ရမယ့် ပစ္စည်းတွေကို ပိုမှတ်မိစေတယ်လို့ ဆိုပါတယ်။
<h3><b>(၈) ဖတ်ပါ၊ ရေးပါ၊ ပြောပါ၊ နားထောင်ပါ</b></h3>
မိန့်ခွန်းပြောဖို့ပြင်ဆင်နေလား၊ စာမေးပွဲအတွက် စာလေ့လာနေလား ဒါဆိုရင် ချရေးပါ။ ဒါမှမဟုတ် ကွန်ပျူတာမှ ရိုက်ထည့်ပါ။ နောက်ပြီး အသံကျယ်ကျယ်ထွက် ဖတ်ပါ။ အသံပါသွင်းထားပြီး နားထောင်ပေးပါ။ မကြာခဏ နားထောင်ပေးပါ။ နားထောင်တဲ့အချိန်မှာလည်း ပြင်ပအသံတွေ မဆူညံပါစေနဲ့။ ဒါဆို များများမှတ်မိမှာ ဖြစ်ပါတယ်။
<h3><b>(၉) အရောင်ခြယ်ပါ</b></h3>
ကိုယ့်ရဲ့မှတ်စုမှာ မှတ်သားစရာတွေကို အရောင်ခြယ်ထားပါ။ Highlight လုပ်ထားပါ။ အဲဒါဆို သင်ခန်းစာတွေ လေ့လာရတာ ပိုမှတ်မိနေပါလိမ့်မယ်။ အရောင်နဲ့အတူ မှတ်ဉာဏ်မှာ ပိုစွဲမြဲပါလိမ့်မယ်။
<h3><b>(၁၀) မြေပုံဖော်ပါ</b></h3>
ကိုယ့်ရဲ့စိတ်ကူးထဲမှာ မြေပုံဖော်ပါလို့ ဆိုပါတယ်။ တကယ့်မြေပုံ မဟုတ်ပါဘူး။ မြေပုံရဲ့ လမ်းဆုံတွေမှာ စကားလုံးတွေ ထားပါ။ နာမည်တို့၊ အချက်အလက်တွေတို့၊ နံပါတ်တွေတို့ မြေပုံရဲ့ လမ်းတိုင်းလမ်းတိုင်းမှာ ထားပါ။ စိတ်ကူးထဲက မှတ်ဉာဏ်မြေပုံလိုပေါ့။ အစခက်ပါ လိမ့်မယ်။ အကျင့်ဖြစ်သွားရင် ကိုယ့်မြေပုံထဲမှာ မှတ်ဉာဏ်အချက်အလက်တွေ ပြည့်နေမှာပါ။
<br><br>အထက်ပါ နည်းလမ်းတွေကတော့ မှတ်ဉာဏ်စွဲမြဲမှတ်မိနေစေမယ့် နည်းလမ်းတွေ ဖြစ်ပါတယ်။ လွယ်ကူပါတယ်။ အကျင့်ဖြစ်အောင်တော့ ရေရှည်မှတ်သားလေ့ကျင့်ရပါမယ်။ ဒါဆိုရင်တော့ ဘယ်တော့မှ မမေ့တော့တဲ့ မှတ်ဉာဏ်နဲ့ ဦးနှောက်စွမ်းအားကို ပိုင်ဆိုင်နိုင်မှာပဲ ဖြစ်ပါတယ်။
<br><br>Source-<b>ဒေါက်တာသုတ</b>
</body>
</html>