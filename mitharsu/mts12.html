<!DOCTYPE html>
<head><link rel="icon" href="Project201/logo.png">
<title>ကိုယ်ဝန်ဆောင်ကာလမှာ ဖြစ်တတ်သော အနီကွက်များ</title>
<meta charset="utf-8">
<style>
h1{background-color:green; }
</style>
</head>
<body>
<h1><b>ကိုယ်ဝန်ဆောင်ကာလမှာ ဖြစ်တတ်သော အနီကွက်များ</b></h1>
<img src="images/mts12.png" width="250" height="250">
<br><br>ကိုယ်ဝန်ဆောင်တဲ့အချိန်ဟာ အရေပြားမှာ ပြဿနာဖြစ်တတ်တဲ့အချိန်လည်း ဖြစ်ပါတယ်။ ဝက်ခြံတွေ အနီပြင်တွေ စိတ်ရှုပ်စရာကောင်းအောင် ထွက်တတ်တဲ့အချိန်ပေါ့။ အဖြစ်အများဆုံးကတော့ PUPPP ခေါ် ကိုယ်ဝန်ဆောင်ချိန်မှာ ဖြစ်တတ်တဲ့ ယားနာဖုလေးတွေပါ။ အခုဆောင်းပါးလေးမှာ အရေပြားပြဿနာနဲ့ ပတ်သက်လို့ ဘယ်လိုတွေ ကာကွယ်ရမလဲဆိုတာကို ဖော်ပြပေးလိုက်ပါတယ်။
<h3><b>PUPPP ဆိုတာဘာလဲ</b></h3>
Pruritic Urticarial Papules and Plaques of Pregnancy လို့ ခေါ်ပါတယ်။ သူက အင်ပြင်လို အကွက်တွေ ထပြီး အင်မတန် ယားယံတတ်ပါတယ်။ ဒါကြောင့် ကိုယ်ဝန်ဆောင်မိခင်အတွက် အင်မတန်မ နေရခက်စေပါတယ်။ PUPPP ဟာ ကိုယ်ဝန်သည်အယောက် ၃၀၀ မှာမှ ၁ ယောက်ဖြစ်နိုင်ပြီး ကိုယ်ဝန် တတိယသုံးလပတ်မှာ ဖြစ်တတ်ပါတယ်။ သားဦး ကိုယ်ဝန်ဆောင်မိခင်တွေနဲ့ ကလေးအမွေးများတဲ့မိခင်တွေမှာ ပိုဖြစ်တတ်ပါတယ်။ ဖြစ်ပြီဆိုရင်လည်း တစ်ပတ်လောက်က ယားယံနေပြီး အနီပြင်တွေက ခဏလေးနဲ့ ပျောက်ကင်းပါတယ်။ PUPPP ဟာ မိခင်ကော ကလေးကိုပါ ဘာအန္တရာယ်မှ မဖြစ်စေပါဘူး။
<h3><b>ရောဂါလက္ခဏာများ</b></h3>
ယားယံခြင်းဟာ PUPPP ရဲ့အဆိုးဝါးဆုံး လက္ခဏာတစ်ခုပါ။ အနီစက်တွေ ထွက်လာပြီးနောက်တော့ ဗိုက်တစ်ပြင်လုံးယားယံမှုကို ခံစားရမှာပါ။ PUPPP ဟုတ်၊ မဟုတ် တခြားသောလက္ခဏာတွေကို ကြည့်ရင်သိနိုင်ပါတယ်။
ပြင်းထန်စွာ ယားယံသော အနီပြင်များ
အကြောပြတ်သကဲ့သို့အရာများ
အရည်ကြည်ဖုလေးများ
အရေပြားနီရဲခြင်းများ
နှင်းခူကဲ့သို့အကွက်များကို တွေ့နိုင်ပါတယ်။
<br><br>ဒီအနီကွက်တွေကို ဝမ်းဗိုက်ပိုင်း၊ ရင်ဘတ်၊ လက်မောင်း၊ ကျောကုန်းနဲ့ ခြေထောက်တွေမှာ တွေ့ရပါတယ်။ ဒါပေမယ့် မျက်နှာ၊ လက်ဖဝါး၊ ခြေဖဝါးတွေမှာမဖြစ်တတ်ပါဘူး။
အကယ်၍ သင်ဟာ
သားဦးကိုယ်ဝန်ဆောင် မိခင်ဖြစ်ခဲ့ရင်
အမြွှာကိုယ်ဝန်ဆောင်ခဲ့ရင်
ကလေးဟာ ယောကျ်ားလေးဖြစ်နေခဲ့ရင်
သွေးတိုးရှိခဲ့ရင်
အဝလွန်နေခဲ့ရင် PUPPP ဖြစ်ဖို့ အခွင့်အလမ်း များပါတယ်။
<h3><b>ကုသနည်း</b></h3>
ဒီအနီပြင်တွေဟာ မီးဖွားပြီး တစ်ပတ်လောက်နေရင် ပျောက်ကင်းတတ်ပါတယ်။ သို့သော် မပျောက်ခင် ယားယံခြင်းကို သက်သာစေမယ့် နည်းလမ်းတော့ လိုအပ်ပါတယ်။
အစိုဓာတ်ထိန်း ပါဝင်တဲ့ အလှဆီ
Steroid ပါတဲ့ လိမ်းဆေး
Cetirizine သောက်ဆေးတွေ သုံးလို့ ရပါတယ်။
ဒီဆေးတွေဟာ ယားယံမှုကိုပဲ သက်သာစေမှာပါ။ ရောဂါ အရှင်း မပျောက်စေနိုင်ပါဘူး။ ဒါ့အပြင် စတီးရွိုက် ပါတဲ့ဆေးတွေဟာ ဘေးထွက်ဆိုးကျိုး များပြီး ကလေးကိုလည်းထိခိုက်နိုင်ပါသေးတယ်။ ဒါကြောင့် တခြား အိမ်တွင်းကုထုံးတွေကို သုံးကြည့်လို့ရပါတယ်။
သီးရွက်စုံဖျော်ရည်
ဖက်ယား လက်ဖက်ရည်
အရောင်ကျစေတဲ့ ဆေးဖက်ဝင်အပင်များ
ရေနွေးနွေးဖြင့်ရေချိုးခြင်း
ဂျင်ဆင်း
လျှော်ဆီ
လာဗင်ဒါလက်ဖက်ရည်
သံလွင်ဆီ
ရေခဲကပ်ခြင်း အစရှိသည်တို့ကို ပြုလုပ်သုံးစွဲနိုင်ပါတယ်။
<br><br>ဒါ့အပြင် ယားယံတဲ့နေရာကို အုန်းဆီလိမ်းပေးလို့ရပါတယ်။ ယားပေမဲ့ မကုတ်ပါနဲ့။ လက်သည်းမှာ ရှိတဲ့ပိုးမွှားတွေ အနာထဲရောက်သွားနိုင်ပါတယ်။ အဝတ်အစားဝတ်တဲ့အခါ ချောင်ချောင်ချိချိပဲ ဝတ်ဆင်ပါ။ အမွှေးနံ့ တအားပြင်းတဲ့ ဆပ်ပြာဆီတွေနဲ့ ရေချိုးတာကို ရှောင်ပါ။ ဓာတုပစ္စည်းတွေနဲ့ ထိတွေ့မှုကို တတ်နိုင်သမျှ ရှောင်ကြဉ်ပါ။ နောက်တစ်ချက်က သန့်ရှင်းအောင်နေပါ။ ရေကို တစ်နေ့တစ်ကြိမ် ပုံမှန်ချိုးပါ။ အာဟာရပြည့်ဝတဲ့အစားအစာတွေစားသုံးပါ။
<h3><b>PUPPP ကို ကာကွယ်လို့ရပါသလား</b></h3>
ကံမကောင်းစွာနဲ့ပဲ PUPPP ကို ကာကွယ်ဖို့ နည်းလမ်းကို ရှာမတွေ့ခဲ့ပါဘူး။ ဒါပေမဲ့ တစ်ယောက်နဲ့တစ်ယောက် ထိမိရုံနဲ့လည်း မကူးစက်နိုင်ပါဘူး။ အရင်ကိုယ်ဝန်မှာ PUPPP ဖြစ်ခဲ့ရင် နောက်ကိုယ်ဝန်မှာလည်း ဖြစ်တတ်ပါတယ်။ ဒါပေမဲ့ သိပ်မပြင်းထန်တော့ပါဘူး။
<br><br>Source-<b>Paing</b>
</body>
</html>