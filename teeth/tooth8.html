<!DOCTYPE html>
<head><link rel="icon" href="Project201/logo.png">
<title>သွားနှင့် ခံတွင်း ကျန်းမာရေး</title>
<meta charset="utf-8">
<style>
h1{background-color:green; }
</style>
</head>
<body>
<h1><b>ဘယ်လိုသွားတိုက်ဆေးမျိုး ရွေးရမလဲ</b></h1>
<img src="images/tooth8.jpg" width="250" height="250">
<br><br>သွားတိုက်ဆေးအားလုံးဟာ သွားကျန်းမာရေးကောင်းအောင် ထိန်းသိမ်းပေးဖို့ စီမံဖော်စပ်ထားတယ်ဆိုတာကို အားလုံးသိထားကြပါတယ်။

ဒါပေမဲ့ လက်ရှိ သုံးနေတဲ့သွားတိုက်ဆေးဟာ သင့်အတွက် မှန်ကန်တဲ့သုံးစွဲမှု ဟုတ် မဟုတ်ဆိုတာကို သင်သိပါရဲ့လား။

တကယ်တော့  သွားတိုက်ဆေးအမျိုးအစားတွေဟာ သင့်သွားကျန်းမာရေး လိုအပ်ချက်အပေါ်မူတည်ပြီး ကွဲပြားမှုရှိပါတယ်။

ဒါကြောင့် မှန်ကန်တဲ့သွားတိုက်ဆေးကို ရွေးချယ်သုံးစွဲနိုင်ဖို့ သိထားသင့်တဲ့အချက်တွေကို ဖော်ပြပေးလိုက်ပါတယ်။
<h3><b>၁။ သွားပိုးပေါက်တွေ မဖြစ်စေဖို့</b></h3>
အချိုတွေအစားများတဲ့အခါ အချိုရည်တွေသောက်သုံးတဲ့အခါ  ပါးစပ်အတွင်းမှာရှိတဲ့ ဘက်တီးရီးယားတွေနဲ့ သကြားဓာတ်တို့ဓာတ်ပြုပြီး သွားပိုးပေါက်တွေဖြစ်စေမဲ့ အက်ဆစ်တစ်မျိုး ထွက်ပေါ်လာပါတယ်။ ဒီလိုအခါမျိုးမှာ ဖလူအိုရိုက် ပါဝင်တဲ့သွားတိုက်ဆေးတွေဟာ သွားပိုးပေါက်ဖြစ်ခြင်းမှ ထိထိရောက်ရောက် ကာကွယ်ပေးပါတယ်။
<h3><b>၂။ သွားတွေဖြူဖွေးစေဖို့</b></h3>
သွားတွေဖြူဖွေးစေချင်ရင်တော့ သွားမှာစွန်းထင်းနေတဲ့ အဝါကွက်အညိုကွက်တွေကို ဖယ်ရှားပေးနိုင်တဲ့ သွားတိုက်ဆေးမျိုးသုံးရပါမယ်။ များသောအားဖြင့် ဒီသွားတိုက်ဆေးတွေမှာ အရောင်တွေကိုတိုက်စားပစ်နိုင်ပြီး သွားတွေကို ဖြူဖွေးတောက်ပြောင်စေမဲ့ ဓာတုဗေဒပစ္စည်းတချို့ ပါဝင်ပါတယ်။Sensitive ဖြစ်ပြီး နာကျင်လွယ်တဲ့သွားပိုင်ရှင် သွားဖုံးပိုင်ရှင်တွေအတွက်တော့ မသင့်တော်ပါဘူး။
<h3><b>၃။ သွားကျောက်တည်ခြင်းမှ ကာကွယ်ရန်</b></h3>
သွားကျောက်တည်ခြင်းဟာ သွားတွေကို လုံးဝပျက်စီးသွားစေတဲ့အထိ ဖြစ်နိုင်ပါတယ်။ အချိန်ကြာလာတဲ့အခါ သွားချေးတွေဟာ မာကျောလာပြီး အလွယ်တကူရှင်းလင်းပစ်လို့ မရတဲ့သွားကျောက်တွေအဖြစ် ပြောင်းလဲသွားပါတယ်။ ဒီလို သွားကျောက်တည်ခြင်းကို ဖယ်ရှားပေးနိုင်မဲ့ သွားတိုက်ဆေးတွေမှာ Pyrophosphate နဲ့ Zinc citrates အစရှိတဲ့ ဓာတုပစ္စည်းတွေပါဝင်ပါတယ်။
<h3><b>၄။ သွားနှင့် သွားဖုံးများ ခဏခဏ ကိုက်ခဲတတ်ခြင်းမှ ကာကွယ်ရန်</b></h3>
တချို့လူတွေမှာ သွားနဲ့သွားဖုံးတွေ မကြာခဏဆိုသလို ကိုက်ခဲတတ်ကြပါတယ်။ ဒီပြဿနာအတွက် သွားဆရာဝန်က Sensitivity ကြောင့်ဖြစ်တယ်လို့ ယူဆခဲ့ရင် သင့်ကို Potassium nitrate, Sodium Flouride, Sorbitol အစရှိတာတွေ ပါဝင်တဲ့ သွားတိုက်ဆေးကို ညွှန်းပါလိမ့်မယ်။

ဒါကြောင့် သွားတိုက်ဆေးတစ်ဘူး ရွေးချယ်ဝယ်ယူတော့မယ်ဆိုရင် ဒီအချက်တွေကို သတိပြုပြီး သင့်တော်တဲ့ အမျိုးအစားကို ရွေးချယ်နိုင်ကြစေဖို့ ဖော်ပြပေးလိုက်ပါတယ်။
<br><br>Source-<b>Dr. KG</b>
</body>
</html>