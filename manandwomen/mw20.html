<!DOCTYPE html>
<head><link rel="icon" href="Project201/logo.png">
<title>ရေယုန် နှင့် မွှေးကျွတ်နာ</title>
<meta charset="utf-8">
<style>
h1{background-color:green; }
</style>
</head>
<body>
<h1><b>ရေယုန် နှင့် မွှေးကျွတ်နာ</b></h1>
<img src="images/mw20.png" width="250" height="250">
<br><br>လိင်အင်္ဂါ တဝိုက်က ရေယုန်ဟာ Herpes Simplex Viruses အမျိုးအစား ၁ နဲ့ ၂ ကြောင့် ဖြစ်နိုင်ပါတယ်။ အရွယ်ရောက်ပြီး အမေရိကန်တွေရဲ့ ၅ ပုံ ၁ ပုံမှာ လိင်အင်္ဂါမှာ ပိုအဖြစ်များတဲ့ အမျိုးအစား ၂ ပိုး ရှိတတ်ပါတယ်။ အမျိုးအစား ၁ ဟာ ခံတွင်းမှာ ဖြစ်တတ်ပြီး အအေးနာ ဒါမှမဟုတ် ပြည်တည်နာ ဖြစ်တတ်ပါတယ်။ ခုနောက်ပိုင်းမှာ လိင်အင်္ဂါ တဝိုက်မှာ အမျိုးအစား ၁ ဖြစ်နှုန်း တိုးလာပါတယ်။
<h3><b>ဘယ်လို လက္ခဏာတွေ ရှိလဲ</b></h3>
ရေယုန်ရဲ့ လက္ခဏာတွေကတော့-
အရည်ကြည်ဖုလေးတွေ အစုလိုက်ဖြစ်နေခြင်း
၂ မီလီမီတာ ထက်သေးတဲ့ အကျိတ်ရှိနေခြင်း
မကြာခဏ ပြန်ပြန်ဖြစ်နေခြင်း
အနာပေါက်သွားတဲ့အခါ အဝါရောင် အရည်တွေထွက်လာခြင်း
အနာက ထိရုံနဲ့ နာခြင်း
ခေါင်းကိုက်ခြင်း
ဖျားခြင်း စတာတွေ ဖြစ်ပါတယ်။
ရေယုန်ဟာ လိင်က တဆင့်ကူးဆက်တတ်ပါတယ်။ အမျိုးအစား ၂ ဟာ လိင်အင်္ဂါ၊ စအို နဲ့ ပါးစပ်ကနေ ကူးစက်နိုင်ပြီး၊ အမျိုးအစား ၁ ကတော့ နမ်းရုံနဲ့ ကူးနိုင်ပါတယ်။
တချို့ လူတွေမှာ ပိုးရှိပေမဲ့ လက္ခဏာ မပြတတ်ပါဘူး။ ပိုးဟာလက္ခဏာမပြဘဲ နှစ်နဲ့ချီပြီး ရှိနေနိုင်ပါတယ်။ တချို့ လူတွေမှာတော့ ကူးစက်ခံရပြီး ပထမနှစ်မှာတင် မကြာခဏ ပြန်ပြန်ဖြစ်တတ်ပါတယ်။ ပထမဆုံး ကူးစက်ခံရချိန်မှာ ဖျားခြင်းနဲ့ နေလို့ မကောင်းတာကို ခံစားရနိုင်ပြီး နောက်အကြိမ်တွေမှာ လက္ခဏာတွေ သိပ်မဆိုးတော့ပါဘူး။
ရေယုန်ကို အမြစ်ပြတ်ကုလို့ မရပါဘူး။ ဒါပေမဲ့ ဆရာဝန်အနေနဲ့ မကြာခဏ မဖြစ်အောက် ဗိုင်းရပ်စ် ပိုးသတ်ဆေးပေးပါလိမ့်မယ်။ ဒီဆေးဟာ အနာဖြစ်ချိန်ကိုလည်း တိုတောင်းစေပြီး၊ အနာပေါက်ချိန်မှာဖြစ်တဲ့ လက္ခဏာတွေကို သက်သာစေပါလိမ့်မယ်။
<h3><b>မွှေးကျွတ်နာ</b></h3>
မွှေးကျွတ်နာဟာလဲ လိင်အင်္ဂါတဝိုက်မှာ ပေါက်တတ်တဲ့ အကျိတ်တစ်ခုပဲ ဖြစ်ပါတယ်။ ဒါဟာ အမွှေးရိတ်ပြီးချိန်မှာ ဖြစ်တတ်တဲ့ အနာတခုပါပဲ။ ဒါဟာလည်း အကျိတ် ဒါမှမဟုတ် အရည်အိတ်ဖြစ်နိုင်ပါတယ်။
အမွှေးပေါက်လာတဲ့အချိန်မှာ အမွှေးဟာ အရေပြားဖြတ်ပြီး ပေါက်လာရပါမယ်။ တစ်ခါတရံ မွှေးညင်းပေါက်က ပိတ်နေပြီး အမွှေးဟာ ပုံမှန် မဟုတ်လမ်းကြောင်းအတိုင်း ရှည်လာတတ်ပါတယ်။ ဒီလိုနည်းနဲ့ မွှေးကျွတ်နာ ဖြစ်လာပါတယ်။
<h3><b>လက္ခဏာတွေက ဘာတွေလဲ</b></h3>
မွှေးကျွတ်နာရဲ့ လက္ခဏာတွေကတော့-
အနာ တစ်ခုတည်းရှိခြင်း ဒါမှမဟုတ် အနာတစ်လုံးစီ ဖြစ်နေခြင်း
အနီရောင်အကျိတ် ခပ်သေးသေး ရှိခြင်း
ဝက်ခြဲနှင့် တူသည့် အကျိတ်ရှိခြင်း
ယားယံခြင်း
အကျိတ်တဝိုက် နာကျင်နေခြင်း
ရောင်ရမ်းခြင်း နှင့် နာကျင်နေခြင်း
အနာပေါက်သွားသည့်အခါ အဖြူရောင်ပြည်ထွက်လာခြင်း
အမွှေးရိတ်ခြင်း၊ ဖယောင်းကပ်ခွာ သုံးတာနဲ့ အမွှေးနှုတ်တာတွေဟာ လိင်အင်္ဂါ တဝိုက်မှာ မွှေးကျွတ်နာ ဖြစ်နိုင်ချေကို ပိုများလာစေပါတယ်။ ဒါပေမဲ့ တချို့ အမွှေးတွေဟာ ပုံမမှန်ကို ဖြစ်နေတတ်ပါတယ်။ အဓိပ္ပါယ်ကတော့ မွှေးကျွတ်နာဟာ အချိန်မရွေး ပေါက်နိုင်ပါတယ်။ မွှေးညင်းပေါက်ပိတ်နေတဲ့အခါ ပိုးဝင်လာပြီး ပြည်ဖုလေးတွေ ဖြစ်လာပါတယ်။ ပိုးဝင်တဲ့အခါ ပိုပြီးနာကျင် နေရခက်လာပါတယ်။
ရေယုန်နဲ့ မတူတာက မွှေးကျွတ်နာဟာ တစ်လုံးချင်း သီးသန့်ပေါက်ပါတယ်။ အစုလိုက် မပေါက်ပါဘူး။ တစ်ကြိမ်ထဲမှာ အလုံးအများကြီးတော့ ပေါက်နိုင်ပါတယ်။ အထူးသဖြင့် အမွှေးရိတ်ပြီးချိန်တွေမှာ ပိုဖြစ်တတ်ပါတယ်။
မွှေးကျွတ်နာကို သေချာကြည့်ရင် အလယ်တည့်တည့် အရိပ်လိုလို မျဉ်းပါးပါးလေးလို တွေ့ရနိုင်ပါတယ်။ အများအားဖြင့် ဒါဟာ ပြဿနာပေးတဲ့ အမွှေးဖြစ်နိုင်ပါတယ်။ ဒါပေမဲ့ မွှေးကျွတ်နာတိုင်းမှာ အဲလို မမြင်ရပါဘူး။ ဒါကြောင့် ဒီလက္ခဏာမရှိတိုင်း မွှေးကျွတ်နာ မဟုတ်ဘူးလို့ ပြောလို့ မရပါဘူး။  မွှေးကျွတ်နာဟာ သူဘာသူပြန်ကောင်းတာ များပါတယ်။ အမွှေးကို ဖယ်လိုက်ရင်၊ အမွှေးက အပြင်ကို သူ့ဘာသူ ပြန်ထွက်လာရင် ပျောက်သွားတတ်ပါတယ်။
<h3><b>ဘယ်အချိန် ဆရာဝန်ပြရမလဲ</b></h3>
မွှေးကျွတ်နာဟာ သူ့ဘာသူပြန်ကောင်းသွားတတ်ပါတယ်။ ရေချိုးတိုင်း အကျိတ်ကို ညင်ညင်သာသာ ဆေးပေးခြင်းဖြင့် အပေါ်ယံ အရေပြားဆဲလ်အသေတွေကို ဖယ်ရှားပေးပြီး အမွှေးအပြင်ပြန်ထွက်လာဖို့ အထောက်အပံ ပေးပါတယ်။
ဒီလိုဖြစ်လာတဲ့အခါ တခြားလက္ခဏာတွေလည်း ပျောက်သွားပါလိမ့်မယ်။ ပြည်တည်နာကို မညစ်ပါနဲ့။ ညစ်ရင် ပိုဆိုးသွားနိုင်ပါတယ်။ အမာရွတ် ကျန်နေခဲ့နိုင်ပါတယ်။
ရေယုန်ဟာလည်း ရက်ပိုင်းအတွင်း သူ့ဘာသူ ပြန်ကောင်းသွားနိုင်ပါတယ်။ ဒါပေမဲ့ သူက ပြန်ပြန် ဖြစ်နိုင်ပါတယ်။ တချို့လူတွေမှာ မကြာခဏ ပြန်ဖြစ်တတ်ပြီး တချို့မှာတော့ တစ်နှစ် တစ်ခါလောက်ပဲ ဖြစ်တတ်ပါတယ်။ ဘာအနာမှန်းမသိရင်၊ နှစ်ပတ်အတွင်း ပျောက်မသွားရင် ဆရာဝန်နဲ့ပြသင့်ပါတယ်။
<h3><b>ရောဂါအမှန် ဘယ်လို သိမလဲ</b></h3>
တစ်ခါတလေမှာ ဒီနှစ်ခုက အတော် ခွဲရခက်ပါတယ်။ ဆရာဝန်တွေအနေနဲ့ စစ်ဆေးမှုတွေလုပ်ရနိုင်ပါတယ်။ သွေးစစ်ခြင်းဖြင့် ရေယုန်ပိုး ရှိ၊ မရှိ သိနိုင်ပါတယ်။ ဆရာဝန်အနေနဲ့ တခြားဖြစ်နိုင်တာတွေကို သိရအောင် တခြား လိင်က တဆင့် ကူးစက်တဲ့ရောဂါတွေပါ စစ်ကောင်းစစ်နိုင်ပါတယ်။ တကယ်လို့ သွေးအဖြေတွေ အားလုံးကောင်းရင် တခြား အကြောင်းအရင်းဖြစ်တဲ့ မွှေးကျွတ်နာ၊ အဆီးဂလင်း ပိတ်ခြင်း နဲ့ အရည်အိတ် စတာတွေကို ဆက်စမ်းသပ်ရပါမယ်။
<br><br>ဒါပေမဲ့ မွှေးကျွတ်နာဟာ လိင်အင်္ဂါတဝိုက်မှာ အဖြစ်များတဲ့ အကျိတ်တစ်မျိုးဆိုတာ သိထားရပါမယ်။ စိုးရိမ်တာရှိရင် ဆရာဝန်ပြတာက အကောင်းဆုံး ဖြစ်ပါတယ်လို့ အကြံပေးလိုက်ရပါတယ်။
<br><br>Source-<b> ဒေါက်တာ ကောင်းစံလင်း</b>
</body>
</html>