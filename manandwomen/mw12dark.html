<!DOCTYPE html>
<head><link rel="icon" href="Project201/logo.png">
<title>မျက်နှာတစ်ခြမ်းအကြောလိုက်ခြင်း </title>
<meta charset="utf-8">
<style>
*{background-color:black; color:white;}
h1{background-color:gray; }
</style>
</head>
<body>
<h1><b>မျက်နှာတစ်ခြမ်းအကြောလိုက်ခြင်း  </b></h1>
<img src="images/mw12.png" width="250" height="250">
<br><br>ဘာလက္ခဏာမှ မပြဘဲ ရုတ်တရက်ကြီး ကိုယ့်မျက်နှာတစ်ခြမ်းက အကြောဆွဲသလိုဖြစ်သွားရင် ဘယ်သူမဆို ကြောက်လန့်မိမှာပါပဲ။ ဘာလို့ မျက်မှာတစ်ခြမ်းတည်း ဒီလိုအကြောလိုက်ရတာလည်း တစ်ချက်လောက်အဖြေရှာကြည့်ရအောင်ပါ။
.
.
.
<br><br>ကျွန်တော်တို့ ခန္ဓာကိုယ်တစ်ကိုယ်လုံးမှာ သွေးကြောတွေ၊ အာရုံကြောတွေယှက်ဖြာ တည်ရှိနေပါတယ်။ ဒီအထဲက အာရုံကြောတစ်ခုခုရောင်ရမ်းလို့ဖြစ်စေ၊ အကြောင်းတစ်ခုခုကြောင့် ပျက်စီးသွားတဲ့အခါမှာဖြစ်စေ သူထောက်ပံ့ပေးနေရတဲ့ ကြွက်သားက တုန့်ဆိုင်းတာတွေ၊ အကြောလိုက်တာတွေ ဖြစ်လာပါတယ်။ ဦးခေါင်းခွံအထဲက ၇ ချောင်းမြောက် အာရုံကြောက မျက်နှာကြွက်သားတွေကို ထောက်ပံ့ပေးပါတယ်။ ဒီအာရုံကြော ပြဿနာတစ်ခုခု တတ်တဲ့အခါ အခုလိုမျက်နှာမှာ အကြောလိုက်တာတွေ ဖြစ်လာပါတော့တယ်။
<br><br>စစချင်းတော့ မျက်နှာအကြောလိုက်တာက သိပ်မသိသာတတ်ပါဘူး။ မျက်နှာရဲ့ တစ်နေရာလောက်၊ ပြောရရင် မျက်ခွံလေး၊ ပါးလေး၊ ပါးစပ်နားလေး တစ်နေရာလောက်ပဲ ကွက်ပြီး တွန့်တွန့်သွားတတ်ပါတယ်။ စိတ်တိုစိတ်လှုပ်ရှားတဲ့အခါမျိုး၊ ပင်ပန်းနေတဲ့အချိန်မျိုး ပိုဖြစ်ပါမယ်။ တစ်ခါတစ်လေဆို မျက်လုံးကသူ့ဖာသာပိတ်သွားတာ၊ သူ့အလိုလိုမျက်ရည်တွေ ထွက်လာတာမျိုးတွေပါ ဖြစ်တတ်ပါတယ်။
<br><br>အချိန်ကြာလာတာနဲ့အမျှ အကြောလိုက်တာကမျက်နှာရဲ့ တခြားနေရာတွေပါ ပျံ့နှံ့သွားပါတော့တယ်။ မျက်နှာတစ်ခြမ်းတည်းသော်လည်းကောင်း၊ နှစ်ဖက်စလုံးသော်လည်းကောင်းဖြစ်မယ်။
<br><br>များသောအားဖြင့်
မျက်ခွံ
ပါး
ပါးစပ်၊ နှုတ်ခမ်း
မေးစေ့
မေးရိုး
လည်ပင်းအထက်ပိုင်း စတဲ့နေရာတွေကို ပျံ့သွားတတ်ပါတယ်။
<br><br>အိပ်နေတဲ့အခါမှာလည်း အကြောလိုက်တာမျိုး ဖြစ်တတ်ပါတယ်။ ဖြစ်တာအချိန်ကြာလာတာနဲ့အမျှ နောက်ပို်င်းဆို အကြားအာရုံချို့ယွင်းလာတာ၊ နားထဲမှာအသံမြည်နေတာ၊ နားကိုက်တာ၊ မျက်နှာတစ်ခုလုံး အကြောလိုက်တာမျိုးတွေအထိ ဖြစ်လာနိုင်ပါတယ်။
<br><br>ဒီလိုမျက်နှာအကြောလိုက်တာက အမျိုးသားနဲ့ အမျိုးသမီး ဘယ်သူက ပိုပြီးဖြစ်လွယ်တယ်ဆိုပြီးတော့ မရှိပါဘူး။ အကုန်လုံးဖြစ်တတ်ပါတယ်။ သို့ပေမဲ့ အသက် ၄၀ ကျော် အမျိုးသမီးတွေမှာ ပိုတွေ့ရတတ်ပါတယ်။ မျက်နှာဘယ်ညာယှဉ်ရင် မျက်နှာဘယ်ဖက်ခြမ်းမှာ ဖြစ်တာပိုများပါတယ်။
<br><br>သူ့ဘာသာသူူဆိုရင်တော့ မျက်နှာအကြောလိုက်တာက ဘာအန္တရာယ်မှမရှိပေမဲ့ စိတ်ကသိကအောင့်တော့ ဖြစ်ရပါတယ်။ စိတ်ညစ်စရာကောင်းပါတယ်။ အကြောလိုက်တာ အရမ်းဆိုးနေတဲ့သူတွေမှာကျတော့ မျက်လုံးပိတ်မရတာ၊ စကားပြောမပီတာတွေအထိ ဖြစ်နိုင်ပါတယ်။
<br><br>မျက်နှာတစ်ခြမ်းအကြောလိုက်တာက အများအားဖြင့် မျက်နှာကို ထောက်ပံ့နေတဲ့အာရုံကြောမှာ ပြဿနာတက်လို့ဖြစ်တာကိုတွေ့ရတယ်။ ဥပမာ မျက်နှာတွင်းက သွေးကြောတစ်ခုခုက အာရုံကြောကို လာဖိနေတာမျိုး ဖြစ်တတ်ပါတယ်။ ဒီလိုဖြစ်ရင် အာရုံကြောက သူ့အလိုလို ထုတ်လွှင့်မှုတွေပြုလုပ်ပြီး သက်ဆိုင်ရာကြွက်သားတွေကို လှုံ့ဆော်ပေးလိုက်သလို ဖြစ်သွားပါတယ်။ နောက်ပြီး မျက်နှာက အာရုံကြောတွေ အကြောင်းတစ်ခုခုကြောင့် ထိခိုက်မိသွားရင်လည်း အကြောလိုက်တတ်ပါတယ်။ အာရုံကြောဘေးမှာ အကျိတ်တည်ပြီး အာရုံကြောကိုလာဖိမိနေရင်လည်း အလားတူဖြစ်တတ်ပါတယ်။
<br><br>ဒီလိုမျက်နှာ တစ်ခြမ်းအကြောလိုက်တာမျိုးက ကိုယ့်ဖာသာအိမ်မှာနားနားနေနေ နေလိုက်ရင် အတော်လေးသက်သာသွားတတ်ပါတယ်။ နောက်ပြီး ကော်ဖီကြိုက်တတ်တဲ့သူဆို ကော်ဖီကို ခဏလောက်ရှောင်ပေးပါ။ ဘာကြောင့်လည်းဆိုတော့ ကော်ဖီထဲမှာပါတဲ့ ကဖိမ်းဓာတ်က မျက်နှာအကြောလိုက်တာမျိုးကို ပိုဆိုးရွားစေလို့ ဖြစ်ပါတယ်။ ရှောင်ရုံနဲ့လည်း မပြီးသေးပါဘူး၊ တခြားအာဟာရဓာတ်တွေလည်း စားသုံးပေးဖို့လည်း လိုအပ်ပါတယ်။
<br><br>ဘာတွေလည်းဆိုတော့-
ဥအမျိုးမျိုး၊ နွားနို့နဲ့ နေရောင်ခြည်ကရရှိတဲ့ ဗီတာမင် ဒီ
ပဲနဲ့ ငှက်ပျောသီးကရရှိမဲ့ မဂ္ဂင်နီဆီယမ်ဓာတ်
လက်ဖက်ရည်မှာ ပါဝင်တဲ့ ချာမိုမိုင်းဓာတ်
ဘလူးဘယ်ရီသီးထဲမှာ ပါဝင်တဲ့ ကြွက်သားပြေလျှော့ပေးတဲ့ဓာတ် စတာတွေကိုလည်း စားသုံးပေးသင်ပါတယ်။
<br><br>သောက်ဆေးအနေနဲ့ဆိုလည်း ကြွက်သားတောင့်တင်းမှုကိုပြေလျော့စေတဲ့ သောက်ဆေးတွေပေးလို့ ရပါတယ်။ ဒါမှမဟုတ် ဘိုးတော့စ် ထိုးဆေးအသုံးပြုလို့လည်းရပါတယ်။ ဘိုးတော့စ်မှာပါတဲ့ ဓာတုဓာတ်တွေက မျက်နှာက ကြွက်သားတွေကို ပြေလျော့စေတာကြောင့် ဟိုးအရင်ကတည်းက မျက်နှာအကြောလိုက်တာတွေအတွက် အသုံးပြုခဲ့ကြပြီး အခုချိန်မှာတော့ အလှအပရေးရာအတွက်ပါ အသုံးပြုနေပြီ ဖြစ်ပါတယ်။ တစ်ခါထိုးပြီး ၃ လကနေ ၆ လအထိ ခံတာကို တွေ့ရပါတယ်။ ဘယ်ဆေးကိုပဲသုံးဖို့ စဉ်းစားစဉ်းစား ဆရာဝန်နဲ့ သေချာတိုင်ပင်ကြည့်ပြီးမှ ပြုလုပ်ပါ။
<br><br>တကယ်လို့ မျက်နှာအကြောလိုက်တာက အကျိတ်ကြောင့် ဖြစ်မယ်၊ ကုသမှုလည်းမခံယူဘူးဆိုရင် အကျိတ်က တဖြည်းဖြည်းကြီးလာပြီး ကင်ဆာအဆင့်ထိ ရောက်သွားနိုင်ပါတယ်။ ကင်ဆာဖြစ်သွားရင် ခန္ဓာကိုယ်ရဲ့ တခြားနေရာတွေအထိပါ ပျံ့နှံ့ရောက်ရှိသွားပြီး ပိုဆိုးဝါးတဲ့ နောက်ဆက်ဆိုးကျိုးတွေ ဖြစ်လာနိုင်ပါတယ်။ အခြေအနေပေါ်မူတည်ပြီး ခွဲစိတ်ကုသရတာလည်း ရှိပါတယ်။
<br><br>မျက်နှာအကြောလိုက်တာက ပြန်ပြောရရင် ရောဂါတစ်ခုထပ် စိတ်အနှောင့်အယှက်ဖြစ်စေတဲ့ အခြေအနေတစ်ခုနဲ့ ပိုတူပါတယ်။ လူအများစုမှာတော့ ကြီးကြီးမားမား နောက်ဆက်တွဲဆိုးကျိုးတွေ ဖြစ်လေ့မရှိပါဘူး။ သို့ပေမဲ့ မပေါ့ဆပါနဲ့၊ အမှိုက်ကစ ပြဿဒ်မီးလောင်ဆိုသလိုပဲ အာရုံကြောနဲ့ သက်ဆိုင်တဲ့ပြဿနာတွေကို စစဖြစ်ချင်းကတည်းက သတိနဲ့ စောင့်ကြည့်ပါ။ ဆရာဝန်နဲ့ ပြသပြီး အကြံဉာဏ်တောင်းခံပါ။ ဒီနည်းနဲ့ မျက်နှာတစ်ခြမ်းအကြောလိုက်တဲ့ ပြဿနာကို ဖြေရှင်းနိုင်ကြမှာ ဖြစ်ကြောင်း ပြောကြားရင်းနိဂုံးချုပ်အပ်ပါတယ် ခင်ဗျာ။
<br><br>Source-<b>Dr.Barry</b>
</body>
</html>