<!DOCTYPE html>
<head>
<link ref="icon" href="Project201/logo.png">
<title>အမျိုးသား/အမျိုးသမီးကျန်းမာ</title>
<meta charset="utf-8">  
<style>
h1{background-color:pink;}
</style>
</head>
<body>
<h1>ရှက်ရှက်မှာ အဖုအပိန့် ဖြစ်နေပြီလား</h1>
<img src="images/mt.png" width="250" height="250">
<p>မိန်းကလေးတွေအနေနဲ့ ကိုယ့်ရဲ့ရှက်ရှက် (အမျိုးသမီး မျိုးပွားအင်္ဂါ သို့မဟုတ် ယောနိ) အနားမှာ အဖု၊ အပိန့်လေးတွေဖြစ်တဲ့အခါမျိုး ဒါမှမဟုတ် ရှက်ရှက်ရဲ့ အရေပြားအရောင်တွေက ပုံမှန်ဟုတ်ရဲ့လားလို့ စိုးရိမ်တဲ့အခါမျိုး ရှိတတ်ပါတယ်။ ရှက်ရှက်နားမှာ အဖု အပိန့်လေးတွေက 
အတွေ့ရများပါတယ်။ အထူးသဖြင့် အရွယ်ရောက်လာတဲ့အချိန်မျိုးမှာ ဖြစ်တတ်ပါတယ်။ ဒါကြောင့် ဒီအဖုအပိန့်လေးတွေနဲ့ ပတ်သက်ပြီး ဖြစ်နိုင်တဲ့ အခြေအနေနဲ့ ရောဂါတွေကို ကျန်းမာရေးဗဟုသုတရဖွယ်ရာကို မျှဝေလိုက်ပါတယ်။</p>
<h3>(၁) ရှက်ရှက်အပြင်ပိုင်း အဖု (Vulvar Cysts)</h3>
<p>ရှက်ရှက် အပြင်ပိုင်းကို Vulva လို့ခေါ်ပါတယ်။ Labia Majora နဲ့ Labia Minor လို့ခေါ်တဲ့ အရေပြားလိပ် အလွှာလေးတွေက ရှက်ရှက်ရဲ့နှုတ်ခမ်းလွှာလို ရှိနေပါတယ်။ ဒီ အပြင်ပိုင်းမှာ အဖုပေါက်ရင် အများအားဖြင့် Labia Majora ပေါ်က 
အဆီဖု (Sebaceous Cyst) နဲ့ အတွင်းနားမှာဆိုရင် ဘာသိုလင် အရည်အိတ်တည်ရောဂါ (Bartholin’s Cyst) ဖြစ်နိုင်ပါတယ်။ အရည် ပုံမှန်ထွက်ရာ လမ်းကြောင်းမှာ ပိတ်ဆို့သွားရင် ဖြစ်တတ်ပါတယ်။ အများအားဖြင့် ကုသစရာမလိုဘဲ ပျောက်တတ်ပါတယ်။ 
တကယ်လို့ နီရဲလာတယ်၊ ကြီးလာတယ်၊ ပိုးဝင်လာတယ်ဆိုရင်တော့ ဆရာဝန်နဲ့ ပြရမှာပဲ ဖြစ်ပါတယ်။</p>
<h3>(၂) ရှက်ရှက် အတွင်းပိုင်း အဖု (Vaginal Cysts)</h3>
<p>ရှက်ရှက်အတွင်းပိုင်းကိုတော့ Vagina လို့ ခေါ်ပါတယ်။ ကြွက်သားမျှင်နဲ့တည်ဆောက်ထားတဲ့ ရှက်ရှက် အတွင်းပိုင်းက အလုံးခေါင်းပုံသဏ္ဍာန် ရှိပါတယ်။ ဒီအတွင်းပိုင်း နံရံမှာ ရေအိတ် (Cyst) လေးတွေ ပေါ်တတ်ပါတယ်။ ပဲစေ့လောက်အရွယ် ဖြစ်ပါတယ်။ 
အများအားဖြင့် ကလေးမွေးပြီးနောက်မှာ ဒါမှမဟုတ် ထိခိုက်ဒဏ်ရာတစ်ခုခု ရပြီးနောက် ဖြစ်တတ်ပါတယ်။ မနာမကျင်ပါဘူး။ အများအားဖြင့် ချစ်တင်းနှောတဲ့အချိန် နာကျင်မှပဲ ဆရာဝန်နဲ့ ပြသရတတ်ပါတယ်။</p>
<h3>(၃) အဆီဖု (Fordyce Spots)</h3>
<p>Fordyce Spots လို့ခေါ်တဲ့ အဆီဂလင်း (Sebaceous Glands) လေးတွေက အဖြူရောင် ဒါမှဟုတ် အဝါရောင်အဖုလေးတွေ ဖြစ်ပါတယ်။ ရှက်ရှက်အပြင်ပိုင်းမှာ တွေ့ရပါတယ်။ ဒါ့အပြင် မျက်နှာပြင်က ပါးနဲ့ နှုတ်ခမ်းမှာလည်း တွေ့ရတတ်တဲ့ အဆီဖုလေးတွေ ဖြစ်ပါတယ်။ 
မြီှးကောင်ပေါက်စအရွယ်မှာ စပေါ်လာပြီး အရွယ်ရောက်လာတာနဲ့ ပိုများလာတတ်ပါတယ်။ မနာမကျင်ပါ။ အန္တရာယ်မရှိပါဘူး။</p>
<h3>(၄) သွေးပြန်ကြောဖောင်းတာ (Varicosities)</h3>
<p>သွေးပြန်ကြော ဖောင်းတဲ့အခြေအနေတွေက ရှက်ရှက်အပြင်ပိုင်း Vulva မှာ တွေ့ရတတ်ပါတယ်။ အများအားဖြင့် ကိုယ်ဝန်ဆောင်သည် ၁၀ ရာခိုင်နှုန်းမှာ တွေ့ရပါတယ်။ အပြာရောင်အဖု ဒါမှမဟုတ် ဖောင်းနေတဲ့ သွေးပြန်ကြောအနေနဲ့ ရှက်ရှက်ရဲ့အပြင် အရေပြားအလွှာ နှစ်လွှာမှာ တွေ့ရပါတယ်။ 
ကလေးမွေးပြီး ၆ ပတ်လောက်ကြာရင် ပျောက်သွားတတ်ပါတယ်။</p>
<h3>(၅) မွှေးကျွတ်နာ (Ingrown Hair)</h3>
<p>အမွှေးရိတ်တာ(Shaving)၊ ဖယောင်းသွင်းတာ(Waxing)၊ ဒါမှမဟုတ် ဆီးခုံမွှေးတွေကို ဆွဲနှုတ်တာတွေက မွှေးကျွတ်နာဖြစ်စေနိုင်ပါတယ်။ အရေပြားပေါ်မှာ အဖုသေးသေးလေး ပေါ်လာပြီး ယားယံ နာကျင်လာနိုင်ပါတယ်။ ပြည်ဖုလေးအနေနဲ့ တွေ့ရပြီး အဖုဘေးနားမှာအရေပြား 
အရောင်ရင့်လာတတ်ပါတယ်။ မွှေးကျွတ်နာကို ကိုယ်တိုင် မကုသပါနဲ့။ ရောဂါပိုး ဝင်နိုင်တဲ့အတွက် ဆရာဝန်နဲ့ ပြသဖို့ လိုပါတယ်။</p>
<h3>(၆) ရှက်ရှက်အရေပြားအသားပို (Vaginal Skin Tags)</h3>
<p>အသားပိုဆိုတာ အရေပြားကနေ ပိုထွက်နေတဲ့ အဖု ဒါမှမဟုတ် အလွှာသေးသေးလေးတွေပဲ ဖြစ်ပါတယ်။ အန္တရာယ်လည်း မဖြစ်စေသလို မနာလည်း မနာပါဘူး။ ဒါပေမဲ့ သွားပြီး မကုတ်ဖို့ လိုပါတယ်။ တကယ်လို့ အသားပိုက အနှောင့်အယှက် ဖြစ်တယ်ဆိုရင်တော့ ဆရာဝန်နဲ့ တိုင်ပင်ပြီး 
ခွဲစိတ်နိုင်ပါတယ်။</p>
<h3>(၇) လိင်အင်္ဂါ ရေယုန် (Genital Herpes)</h3>
<p>လိင်အင်္ဂါရေယုန်ဆိုတာ Herpes Simplex Virus ကြောင့် ဖြစ်တာပါ။ လိင်ဆက်ဆံရာကနေ ကူးစက်နိုင်ပါတယ်။ လိင်အင်္ဂါရေယုန်ကို ပထမဦးဆုံး ကူးစက်ခံရတာဆိုရင် ဖျားတာ၊ အကြိတ်တွေ ကြီးတာ၊ လိင်အင်္ဂါတစ်ဝိုက်မှာ အရည်ကြည်ဖုပေါက်တာ ဖြစ်နိုင်ပါတယ်။
ယားမယ်၊ နီရဲမယ်၊ အရည်ကြည်ဖု သေးသေးလေးတွေ ရှက်ရှက်နားမှာ ပေါက်တတ်ပါတယ်။ အချိန်တန်ရင် သူ့ဘာသာသူ ပျောက်ကင်းသွားပြီး ပြန်ပေါက်တာမျိုးလည်း ရှိတတ်ပါတယ်။ အကာအကွယ်သုံးပြီး ချစ်တင်းနှောမယ်ဆိုရင်တော့ 
ဒီရောဂါ ဖြစ်နိုင်ချေကို ထိထိရောက်ရောက် လျှော့ချပေးနိုင်ပါတယ်။</p>
<h3>(၈) လိင်အင်္ဂါကြွက်နို့ (Genital Warts)</h3>
<p>လိင်အင်္ဂါရေယုန်နည်းတူ လိင်အင်္ဂါကြွက်နို့ (Genital Warts) ဟာလည်း လိင်မှတဆင့် ကူးစက်နိုင်ပါတယ်။ Human Papilloma Virus (HPV) လို့ခေါ်တဲ့ ဗိုင်းရပ်စ်ကြောင့် ဖြစ်တာပါ။ အများအားဖြင့် ရှက်ရှက်ဝန်းကျင်မှာ အသားဖု သေးသေးလေးတွေ 
အစုအဝေးလိုက်ပေါက်တာ၊ ယားယံတာ၊ စပ်ဖျဉ်းဖျဉ်းဖြစ်တာ ဖြစ်နိုင်ပါတယ်။ တစ်ခါတစ်လေ အစုအဝေးလိုက်နေရာက ပူးပေါင်းသွားပြီး ပန်းဂေါ်ဖီလို အခဲလိုက်ဖြစ်သွားတာလည်း တွေ့ရပါတယ်။</p>
<h3>(၉) ကင်ဆာ</h3>
<p>ရှက်ရှက်အပြင်ပိုင်းမှာ ကင်ဆာဖြစ်တာ ရှားပါတယ်။ ရှက်ရှက်အတွင်းပိုင်းဆို ပိုတောင်ရှားပါသေးတယ်။ ဒါပေမဲ့ ကင်ဆာနဲ့ ကင်ဆာအကြိုအဆင့်မှာ တွေ့ရတဲ့လက္ခဏာထဲမှာ အရေပြားပေါ်မှာ အဖု ဒါမှမဟုတ် အနာဖု ပေါက်တာ၊ ပုံမှန်အရေပြားနဲ့ အရောင်မတူဘဲ ပိုအရောင်ရင့်တာ ဒါမှမဟုတ်
အရောင် ဖျော့တာ၊ အရေပြား အကွက်လိုက် ထူထူကြီးဖြစ်နေတာ၊ ယားယံတာ၊ နာကျင်တာ၊ တစ်ပတ်အတွင်း မပျောက်တဲ့ အနာဖြစ်နေတာ၊ အဖုကနေ သွေးထွက်တာ၊ အရည်ထွက်တာတွေပဲ ဖြစ်ပါတယ်။ အသက်အရွယ်ကြီးတဲ့ အမျိုးသမီးတွေနဲ့ ဆေးလိပ်သောက်သူတွေမှာ ဖြစ်တတ်ပါတယ်။ 
HPV ဗိုင်းရပ်စ် ပိုးဝင်ဖူးတဲ့သူလည်း ဖြစ်နိုင်ချေ များပါတယ်။</p>
<h3>ဘယ်အချိန်မှာ ဆရာဝန်နဲ့ ပြရမလဲ</h3>
<p>ကိုယ့်ခန္ဓာကိုယ်မှာ ပုံမှန်မဟုတ်ဘဲ ဖြစ်ပျက်နေတာကို ဆရာဝန်နဲ့ ပြသစမ်းသပ်တယ်ဆိုတာ ကောင်းပါတယ်။ အထူးသဖြင့် ရှက်ရှက်မှာ အဖုပေါက်လာပြီး တစ်ပတ်၊ နှစ်ပတ်အတွင်း မပျောက်သေးဘူးဆိုရင် ဆရာဝန်နဲ့ ပြသင့်ပါတယ်။ အထူးသဖြင့် ပြည် ဒါမှမဟုတ် သွေးထွက်တဲ့ အဖုအပိန့်ပေါက်ရင်၊ 
လိင်မှတဆင့် ကူးစက်တဲ့ ရောဂါဝေဒနာတွေ ပေါ်လာရင် ဆရာဝန်နဲ့ ပြသင့်ပါတယ်။</p>
Source-<b>ဒေါက်တာသုတ</b>
</body>
</html>