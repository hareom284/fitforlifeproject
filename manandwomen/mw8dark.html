<!DOCTYPE html>
<head><link rel="icon" href="Project201/logo.png">
<title>အမျိုးသား/အမျိုးသမီးကျန်းမာ</title>
<meta charset="utf-8">  
<style>
*{background-color:black; color:white;}
h1{background-color:purple;}
</style>
</head>
<body>
<h1>ခြေကျင်းဝတ်နာခြင်းရဲ့ နောက်ကွယ်က အကြောင်းရင်း ၁၀ မျိုး</h1>
<img src="images/mt6.jpg" width="250" height="250">
<p>
ခြေကျင်းဝတ်နာနေတာကို အရေးမကြီးသလို မနေလိုက်ပါနဲ့။ ကျိုးတာကစလို့ အရွတ်နာခြင်း၊ ကြွက်သားနာခြင်း၊ အဆစ်ရောင်ခြင်းတွေအထိ ဖြစ်နိုင်ပါတယ်။ အားကစားလုပ်လို့ပဲဖြစ်ဖြစ် လမ်းလျှောက်များလို့ပဲဖြစ်ဖြစ် ခြေကျင်းဝတ်နာကျင်ကိုက်ခဲခြင်းကို လူတိုင်းခံစားဖူးမှာပါ
။ ခြေကျင်းဝတ်နာတိုင်းလည်း ဆေးခန်းသွားစရာ မလိုပါဘူး။ ခဏဖြစ်ပြီး ပြန်ကောင်းလာနိုင်ပါတယ်။ ဒါပေမဲ့ သတိထားရမယ့်အကြောင်းလေးတွေတော့ ရှိပါတယ်။ ဆက်လက်လေ့လာလိုက်ရအောင်။</p><br>
<h3>(၁) အရွတ်နာခြင်း</h3>
<p>အားကစားလုပ်တဲ့အခါမှာ ထိခိုက်မှုအများဆုံးက ခြေကျင်းဝတ်နားမှာရှိတဲ့အရွတ်တွေပါ။ အရွတ်ထိခိုက်ပြီဆိုရင် အဲ့ဒီ့နေရာက ရောင်ရမ်းလာပြီး အထိမခံနိုင်ဖြစ်မှာပါ။ သက်သာဖို့အတွက် ရေခဲကပ်ပါ။ ခြေထောက်ကို မြှောက်ထားပါ။ အားကစားမလုပ်ဘဲ အနားယူပါ။ အရမ်းဆိုးလာရင်တော့ 
ဆရာဝန်ဆီသွားပြတာ အကောင်းဆုံးပါ။</p>
<h3>(၂) ကြွက်သားနာခြင်း</h3>
<p>ခြေကျင်းဝတ်နားက ကြွက်သားတွေစုပ်ပြဲတဲ့အခါ နာကျင်တတ်ပါတယ်။ ခြေကျင်းဝတ်နာတာအပြင် ကြွက်တက်ခြင်း၊ အားနည်းခြင်း၊ ရောင်ရမ်းခြင်းများ ဖြစ်ပေါ်တတ်ပါတယ်။ ရေခဲကပ်ပြီး ငြိမ်ငြိမ်လေးနေတာ အကောင်းဆုံးပါ။</p>
<h3>(၃) အခြားနေရာက ပြဿနာလည်း ဖြစ်နိုင်ပါတယ်</h3>
<p>တစ်ခါတစ်ရံ ခြေသလုံးနဲ့ ခါးက အာရုံကြောတွေပြဿနာဖြစ်ရင် ခြေကျင်းဝတ်မှာ ထုံကျဉ်ကိုက်ခဲတဲ့ဝေဒနာကို ခံစားရနိုင်ပါတယ်။</p>
<h3>(၄) ခြေဖဝါးကို စစ်ဆေးပါ</h3>
<p>ခြေကျင်းဝတ်ဆိုတာ ခြေဖဝါးကိုအားပြုပြီး နေရတာပါ။ ခြေဖဝါးအရမ်းခုံးးတဲ့သူ၊ ခြေဖဝါးအရမ်းပြားတဲ့သူဆိုရင် ခြေကျင်းဝတ်နာတာ၊ ခြေကျင်းဝတ်ရောင်တာတွေ ဖြစ်တတ်ပါတယ်။ သက်သာချင်ရင် ဖိနပ်ပြောင်းစီးကြည့်ပါ။</p>
<h3>(၅) ဂေါက်ရောဂါ</h3>
<p>ဂေါက်ရောဂါဆိုိတာ အဆစ်ရောင်ရမ်းတဲ့ ပုံစံတစ်မျိုးပါ။ သွေးထဲမှာ ယူရစ်အက်စစ် များလာခြင်းဟာ အဆစ်တွေထဲမှာ ပုံဆောင်ခဲတွေကို ဖြစ်ပေါ်စေပါတယ်။ ဒီပုံဆောင်ခဲတွေက အဆစ်တွေကို နာကျင်စေပါတယ်။ အထူးသဖြင့် ခြေမပေါ့။ ရောဂါဆိုးလာရင်တော့ တခြားအဆစ်တွေပါ
 ရောင်ရမ်းနာကျင်စေပါတယ်။ ဒါကြောင့် ယူရစ်အက်စစ် နည်းတဲ့အစာကို ရွေးစားပေးရပါမယ်။ အရက်၊ ကလီစာတွေကို ရှောင်ရပါမယ်။</p>
<h3>(၆) အရိုးကျိုးခြင်း</h3>
<p>ဘယ်သူမှတော့ အရိုးကျိုးတယ်ဆိုတဲ့ကိစ္စကို ကြားချင်မှာမဟုတ်ပါဘူး။ ဒါပေမဲ့ သင့်ခြေကျင်းဝတ်ကို တစ်ခုခုနဲ့ ပြင်းပြင်းထန်ထန် ရိုက်မိတာမျိုး၊ ဆောင့်မိတာမျိုး ရှိရင်တော့ ကျိုး မကျိုးကို သိနိုင်ဖို့ ဓာတ်မှန်ရိုက်ကြည့်ဖို့ လိုပါတယ်။</p>
<h3>(၇) Stress Fracture</h3>
<p>အားကစားအများစု ဖြစ်တတ်ပါတယ်။ ခြေကျင်းဝတ်ကိုအားပြုပြီး ပြင်းထန်တဲ့လေ့ကျင့်ခန်းကို ထပ်ခါထပ်ခါ လုပ်နေရင် Stress Fracture လို့ခေါ်တဲ့ အရိုးကျိုးခြင်း ဖြစ်တတ်ပါတယ်။ ဒါကြောင့် အားကစားသမားတွေ ခြေကျင်းဝတ်နာပြီဆိုရင် ဓာတ်မှန်ရိုက်ကြည့်ဖို့ လိုပါတယ်။ 
တချို့ကလည်း  နာလို့နာမှန်းမသိဘဲ ဖြစ်တတ်ပါတယ်။</p>
<h3>(၈) အဆစ်ရောင်ခြင်း</h3>
<p>ခြေကျင်းဝတ်နာနေတာက အဆစ်ရောင်နေလို့လည်း ဖြစ်နိုင်ပါတယ်။ နာတာရှည်ရောင်ရမ်းတတ်တဲ့ ဒီရောဂါရဲ့ တခြား လက္ခဏာတွေလည်း ရှိပါသေးတယ်။ အဆစ်ကိုက်တာအပြင် ရောင်ရမ်းခြင်း၊ ဖောင်းခြင်း၊ နီရဲခြင်းတွေရှိနိုင်ပါတယ်။</p>
<h3>(၉) အရိုးအဆစ်နာရောဂါ</h3>
<p>အရိုးအဆစ်နာရောဂါဆိုတာ အဆစ်ကြားထဲက အရိုးနုလေးတွေ ပျက်စီးလို့ဖြစ်တာပါ။ ကြားခံမရှိတော့တဲ့ အရိုးနှစ်ခုက ပွတ်တိုက်မှုများလာတဲ့အခါ နာကျင်ခြင်းကို ဖြစ်ပေါ်စေပါတယ်။ လေ့ကျင့်ခန်းပုံမှန်မလုပ်ရင် နာတာကျင်တာသက်သာစေမှာပါ။</p>
<h3>(၁၀) လေးဘက်နာရောဂါ</h3>
<p>လေးဘက်နာရောဂါဆိုတာ မိမိခုခံအားက မိမိကိုယ်တွင်းက ပစ္စည်းတွေကိုပြန်တိုက်လို့ ဖြစ်တဲ့ရောဂါတစ်မျိုးပါ။ မိမိခုခံအားက အဆစ်တွေကို လာတိုက်ခိုက်တဲ့အခါ ရောင်ရမ်းမှုကို ဖြစ်စေပါတယ်။ ဒါ့ကြောင့် ခြေကျင်းဝတ်နှစ်ဖက်လုံးနာနေရင်တော့ ဆရာဝန်ဆီသွားပြဖို့ လိုအပ်ပါတယ်။</p>
Source-<b>Paing</b>
</body>
</html>