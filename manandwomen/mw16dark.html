<!DOCTYPE html>
<head><link rel="icon" href="Project201/logo.png">
<title>မျက်လုံးထိခိုက်မိရင် ဘာလက္ခဏာတွေပြမလဲ </title>
<meta charset="utf-8">
<style>
*{background-color:black; color:white;}
h1{background-color:gray; }
</style>
</head>
<body>
<h1><b>မျက်လုံးထိခိုက်မိရင် ဘာလက္ခဏာတွေပြမလဲ</b></h1>
<img src="images/mw16.png" width="250" height="250">
<br><br>မျက်လုံးဆိုတာ ကျွန်တော်တို့ ခန္ဓာကိုယ်အတွက် အရေးအကြီးဆုံးအစိတ်အပိုင်းတစ်ခုထဲက တစ်ခုဖြစ်ပါတယ်။ အမြဲတမ်းအသုံးပြုနေရပြီး အင်မတန်လည်း နူးညံ့တဲ့ ဒီအစိတ်အပိုင်း မတော်တဆထိခိုက်မိသွားရင် ဘယ်လိုလုပ်ကြမလဲ။
.
.
.
<br><br>ပြင်ပက အရာဝတ္ထုတစ်ခုခုနဲ့ ထိမိခိုက်မိတဲ့အခါဖြစ်စေ၊ မျက်လုံးထဲကို မတော်တဆနဲ့ ဓာတုပစ္စည်းတစ်ခုခု ဝင်ရောက်သွားတဲ့အခါမျိုးမှာဖြစ်စေ မျက်လုံးထိခိုက်သွားတတ်ပါတယ်။ ဒီလိုဖြစ်ပြီး မျက်လုံးက ရောင်ရမ်းနေမယ်၊ နီရဲနေမယ်၊ နာကျင်နေမယ်၊ နောက်ပြီး အမြင်အာရုံလည်း ယိုယွင်းလာမယ်ဆိုရင် ချက်ခြင်းနီးစပ်ရာ ဆေးခန်း၊ ဆေးရုံကို သွားရောက်ပြသသင့်ပါတယ်။ ဘာ့ကြောင့်လဲဆိုတော့ အချိန်မှီမကုသနိုင်ရင် တစ်စိတ်တစ်ပိုင်းသော်လည်းကောင်း အလုံးစုံသော်လည်းကောင်း အမြင်အာရုံပျက်စီးသွားတာမျိုးဖြစ်သွားနိုင်လို့ပါ။
<h3><b>မျက်လုံးထိခိုက်မိရင် ဘာလက္ခဏာတွေပြမလဲ</b></h3>
မျက်လုံးကို ထိခိုက်နိုင်တဲ့နည်းလမ်းတွေ အများကြီး ရှိပြီး တစ်ခုခြင်းစီမှာလည်း မတူညီတဲ့ လက္ခဏာတွေပြတတ်ပါတယ်။ ဒါ့ကြောင့် သတိပြုရမယ့် လက္ခဏာတွေအားလုံး ချုံငုံပြီး ဖော်ပြပေးလိုက်ပါတယ်။
ဘာမှမမြင်ရတော့ဘူး ဖြစ်မယ်
မျက်လုံးနာကျင်ကိုက်ခဲနေမယ်၊ ပူလောင်နေမယ်
သူငယ်အိမ် အရွယ်အစားက တစ်ဖက်နဲ့တစ်ဖက် မတူတော့ဘူး
မျက်လုံးတစ်ဖက်က နောက်တစ်ဖက်နဲ့ လိုက်မရွေ့ဘူး ဖြစ်နေမယ်
မျက်လုံးက ရောင်ရမ်းနေမယ်
ပုံရိပ်တွေ နှစ်ထပ် မြင်နေရမယ်
အလင်းရောင် ကြည့်လို့မရဘူး ဖြစ်နေမယ်
မျက်လုံးက သွေးယိုမယ်
မျက်အိမ်အဖြူထည်မှာ သွေးယိုနေမယ်
မျက်လုံးကပြည်လိုလို အရည်ကြည်တွေထွက်မယ်
မျက်လုံးယားယံမယ်
ခေါင်းအရမ်းကိုက်ပါမယ် စတဲ့လက္ခဏာတွေ ခံစားရနိုင်ပါတယ်။
<h3><b>မျက်လုံးထိခိုက်ရင် ဘာတွေ မလုပ်ရဘူးလဲ</b></h3>
မျက်လုံးကို ထိမိသွားရင် ဖြစ်လာနိုင်တဲ့နောက်ဆက်တွဲ ပြဿနာတွေကတော့ အများကြီးပါပဲ။ ဒါကြောင့် ကိုယ့်ဖာသာမကုသတာ အကောင်းဆုံးပါ။
မသိလိုက်မသိဖာသာနဲ့ ပြုလုပ်မိနိုင်တဲ့အမှားတွေကတော့-
မျက်လုံးကို အတင်းပွတ်မိတာ
မျက်လုံးထဲ ဝင်သွားတဲ့ အရာ(ဖုန်မှုန့်၊ အကောင်ငယ်) တွေကို ကိုယ့်ဖာသာ ကလော်ထုတ်ဖို့ ကြိုးစားတာ
မျက်လုံးထဲ ကိုယ့်ဖာသာဆေးတွေ ခပ်ထည့်တာ စတာတွေမပြုလုပ်မိဖို့ လိုအပ်ပါတယ်။
တကယ်လို့ ကိုယ်က မျက်ကပ်မှန်တွေ တပ်ထားတယ်ဆိုလည်း အလျင်စလို မထုတ်မိပါစေနဲ့။ တစ်ခါတစ်လေ ဒီလို အတင်းထုတ်လိုက်တော့မှ ပိုဆိုးသွားတာမျိုးရှိလို့ပါ။ သို့ပေမဲ့ မျက်လုံးထဲကို ဓာတုပစ္စည်းတစ်ခုခု ဝင်သွားပြီး မျက်ကပ်မှန်လည်းတပ်ထားတယ်ဆိုရင်တော့ ရေနဲ့ကျဉ်းပြီး ထုတ်သင့်ပါတယ်။
<h3><b>ဓာတုဆေးများဖြင့် ထိတွေ့မိခြင်း</b></h3>
အိပ်သုံးဆပ်ပြာရည်တွေ၊ ပိုးသတ်ဆေးပေါင်းသတ်ဆေးတွေ စတာတွေ မျက်လုံးကို ထိမိသွားရင် ချက်ချင်းဆေးရုံသာ သွားရောက်ပြသပါ။ စောစောရောက်လေ မျက်လုံးအမြင်အာရုံပြန်ကောင်းဖို့ အခွင့်အလမ်းများလေပါပဲ။ သို့ပေမဲ့ Alkaline ဓာတ်ပါတဲ့ပစ္စည်းတွေဖြစ်တဲ့ Sodium Hydroxide၊ Drain Cleaners စတဲ့အရာတွေကတော့ မျက်ကြည်လွှာကို လုံးဝပျက်စီးသွားစေနိုင်ပါတယ်။
တကယ်လို့ ဓာတုပစ္စည်းတစ်ခုခုနဲ့ မျက်လုံးထိတွေ့မိသွားတယ်ဆိုရင်-
ဓာတုပစ္စည်းကိုလက်နဲ့ကိုင်မိထားတယ်ဆိုရင် ချက်ချင်းဆပ်ပြာနဲ့ရေကို အသုံးပြုပြီး လက်သေချာဆေးပါ။
ထိခိုက်သွားတဲ့မျက်လုံးကို ဘေးတိုက်အနေအထားဖြစ်အောင် ခေါင်းကိုတစောင်းထားလိုက်ပါ။
မျက်ခွံကို လှန်ထားပြီး ရေဘုံဘိုင်ကလာတဲ့ ရေသန့်သန့်နဲ့ ၁၅ မိနစ်လောက် မျက်လုံးကို ဆေးကြောပေးပါ။ ရေချိုးခန်းထဲမှာ လုပ်လည်းရပါတယ်။
မျက်ကပ်မှန်တပ်တယ်၊ ခုနကလို ရေနဲ့ဆေးပြီးတာတောင် မျက်ကပ်မှန်က ကျန်နေတုန်းဆိုရင် ကိုယ့်ဖာသာ အသာအယာထုတ်ဖို့ ကြိုးစားကြည့်ပါ။
နီးစပ်ရာဆေးရုံကို အမြန်သွားရောက်ပြသပါ။
<h3><b>ဖုန်တွေသဲတွေဝင်သွားခဲ့ရင်</b></h3>
ဒါတွေကလည်း အန္တရာယ်ရှိတာပါပဲ။ မျက်လုံးရောင်ရမ်းတာကနေ မျက်စိကွယ်သွားတဲ့အထိ ဖြစ်နိုင်ပါတယ်။ ဒါကြောင့် မျက်လုံးထဲဖုန်တွေ သဲတွေဝင်သွားခဲ့ရင်-
အရင်ဆုံးမျက်လုံးကို ပုတ်ခပ်ပုတ်ခပ် လုပ်ကြည့်ပါ၊ မျက်လုံးကိုလက်နဲ့တော့မပွတ်ပါနဲ့။
မျက်လုံးထဲ ဝင်သွားတဲ့အရာကို သေချာမြင်အောင် ကြည့်ဖို့လိုပါတယ်။ ဒါပေမဲ့ မျက်လုံးကို မကိုင်တွယ်ခင် လက်ကို သေချာဆေးကြောပါ။
ပေနေတဲ့ဖုန်မှုန့်တွေကို ဂွမ်းစလေးနဲ့ အသာအယာတို့ပြီး ဖယ်ရှားပေးနိုင်ပါတယ်။
မျက်ရည်တုအရည်ခပ်ပြီးလည်း ထုတ်နိုင်ပါတယ်။
ကိုယ့်ဖာသာလုပ်ကြည့်တာ ဘယ်လိုမှ အဆင်မပြေရင်တော့ဆေးရုံသွားရောက်ပြသပါ။
<h3><b>မျက်လုံးညိုမဲသွားရင်</b></h3>
မျက်လုံးကို တစ်ခုခုနဲ့ပြင်းပြင်းထန်ထန် ရိုက်မိသွားခဲ့ရင်လည်း မျက်လုံးအညိုအမဲ စွဲသွားတတ်ပါတယ်။ ဘာကြောင့်လဲဆိုတော့ အရေပြားအောက်မှာရှိတဲ့သွေးကြောတွေ ပေါက်ပြဲပြီး သွေးယိုစိမ့်သွားတာကြောင့် ဖြစ်ပါတယ်။
ဖြစ်ဖြစ်ချင်းတော့ မျက်လုံးကအညိုအမည်း စွဲနေမယ်၊ ရက်အနည်းငယ်ကြာရင် တဖြည်းဖြည်းနဲ့ ပန်းရောင်၊ အစိမ်းရောင် သမ်းလာပါမယ်။ ပုံမှန်အားဖြင့်တော့ ဖြစ်ပြီးတစ်ပတ်လောက်ဆို ပုံမှန်အရောင်ပြန်ဖြစ်သွားရမှာ ဖြစ်ပါတယ်။ မျက်လုံးညိုမည်းစွဲတာက ရောင်ရမ်းခြင်းနဲ့လည်း တွဲဖြစ်နိုင်ပါတယ်။
ဦးခေါင်းခွံကို ထိမိခိုက်မိသွားရင်လည်း မျက်လုံးအညိုအမည်း စွဲတတ်ပါတယ်။ ဒါ့ကြောင့် ရက်အနည်းငယ်စောင့်ကြည့်ပြီး အညိုအမည်း စွဲတာမသက်သာရင် ဆရာဝန်နဲ့ သွားရောက်ပြသကြည့်ဖို့ လိုအပ်ပါတယ်။
မျက်လုံးဒဏ်ရာရတယ်ဆိုတာ အချိန်မရွေး၊ နေရာမရွေးဖြစ်နိုင်ပါတယ်။ “ကြိုတင်ကာကွယ်ခြင်းသည် ကုသခြင်းထက် ပိုကောင်းသည်” ဆိုတဲ့စကားအတိုင်း မျက်လုံးထိခိုက်ဒဏ်ရာမရအောင် ကာကွယ်နိုင်မယ့် နည်းလမ်း တချို့ကိုဖော်ပြရင်းနိဂုံးချုပ်လိုက်ရပါတယ်ခင်ဗျာ။
အားကစားလုပ်တော့မယ်၊ ဒါမှမဟုတ် စက်ပစ္စည်းတစ်ခုခုအသုံးပြုတော့မယ်ဆိုရင် မျက်လုံးအကာအကွယ် တပ်ဖြစ်အောင်တပ်ပါ။
ဓာတုပစ္စည်းတွေကို ကိုင်တွယ်တဲ့အခါ အထူးသတိရှိပါ၊ သတိပေးချက်များအတိုင်းလိုက်နာပါ
ကလေးငယ်တွေအနားမှာ ကပ်ကြေး၊ ဓား စတဲ့ချွန်ထပ်တဲ့ပစ္စည်းကိရိယာတွေမထားပါနဲ့။ ယူဆော့ရင်းမတော်တဆ ထိမိခိုက်မိဖြစ်တတ်လို့ပါ။
ကလေးကို သတ်မှတ်ထားတဲ့အရွယ်မရောက်မခြင်း လေသေနတ်၊ မြှား စတာတွေ ပေးမကစားပါနဲ့။
ထမင်းဟင်းချက်ရာမှာ ဆီကိုသတိနဲ့ အသုံးပြုပါ။
<br><br>Source-<b>Dr. Barry</b>
</body>
</html>