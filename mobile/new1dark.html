<!DOCTYPE html>
<html lang="eng">
<head>
<title>အခမဲ့ဆေးဝါးအတွက် ကျပ်သိန်း တစ်ထောင် ထပ်မံ သုံးစွဲမည်
</title>
<meta charset="utf-8">  
<style>
h1{background-color:blueviolet;}
</style> 
</head>
<body>

<h1>အခမဲ့ဆေးဝါးအတွက် ကျပ်သိန်း တစ်ထောင် ထပ်မံ သုံးစွဲမည်</h1>
<img src="new.jpg">

<pre>					
တနင်္သာရီတိုင်းအတွင်းရှိ ကုတင် ၂၀၀ အောက် ဆေးရုံများတွင် အခမဲ့ ဆေးဝါးထောက်ပံ့မှုအတွက် ငွေကျပ်သိန်း တစ်ထောင်ကို နောက်ဆက်တွဲဘတ်ဂျက် အနေဖြင့် သုံးစွဲမည်ကြောင်း တိုင်းဒေသကြီး ကုသရေးဦးစီးဌာနထံမှ သိရသည်။<br><br>

လက်ရှိ ၂၀၁၈-၂၀၁၉ ဘဏ္ဍာရေး နှစ်အတွက် အခမဲ့ဆေးနှင့် ဆေးပစ္စည်း များ ဝယ်ယူရန် ငွေကျပ် ၄၃၂ သန်း သုံးစွဲ ထားပြီးဖြစ်သည်။<br><br>

ယင်းကဲ့သို့ အခမဲ့ဆေးဝါးအတွက် နောက်ဆက်တွဲအနေဖြင့် ထောက်ပံ့မှုမှာ ပထမဆုံးအကြိမ်ဖြစ်ကြောင်း အထက်ပါ ဌာနထံမှ သိရသည်။<br><br>

ကျပ်သိန်းတစ်ထောင်ဖြင့် အခမဲ့ဆေးနှင့် ဆေးပစ္စည်းဝယ်ယူရန် ဇူလိုင် လ ၂၃ ရက်မှ သြဂုတ်လ ၂၅ ရက်အထိ တင်ဒါခေါ်ယူထားကြောင်း တိုင်းဒေသကြီး ကုသရေးဦးစီးဌာနမှ လက်ထောက်ညွှန် ကြားရေးမှူး ဒေါက်တာမျိုးသူဇာက ဆိုသည်။<br><br>

ယင်းဘတ်ဂျက်ဖြင့် လတ်တလော လိုအပ်နေသည့် ဆေးနှင့် ဆေးပစ္စည်းများကို ဦးစားပေးဝယ်ယူမည်ဖြစ်ကြောင်း ၎င်းက ပြောသည်။<br><br>

“တင်ဒါအောင်ကုမ္ပဏီတွေက နှစ် ပတ်အတွင်း ပစ္စည်းအရောက်ပို့ဖို့ တင်ဒါ စည်းကမ်းချက်မှာ ပါတယ်”ဟု ဒေါက်တာမျိုးသူဇာက ပြောသည်။<br><br>

တိုင်းအတွင်း ကုတင် ၂၀၀ အောက် ဆေးရုံ ၃၃ ခုတွင် လူနာကုတင်အရေ အတွက် ၇၅၉ လုံးရှိသည်။<br>

ကုတင် ၂၀၀ ဆံ့ ဆေးရုံများကိုမူ ဘတ်ဂျက်ငွေ သီးခြားထောက်ပံ့ပြီး သက်ဆိုင်ရာဆေးရုံ အစီအစဉ်ဖြင့် အခမဲ့ ဆေးဝါးဝယ်ယူသုံးစွဲလျက်ရှိကြောင်း အထက်ပါဌာနထံမှ သိရသည်။
</pre>
</body></html>

