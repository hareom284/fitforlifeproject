<!DOCTYPE html>
<html lang="eng">
<head>
<title>မူးယစ်ဆေးဝါးသွားဖမ်းသည့် ရဲတပ်ဖွဲ့ အပြန်တွင် သေနတ်ပစ်ခံရ
</title>
<meta charset="utf-8">  
<style>
h1{background-color:blueviolet;}
</style> 
</head>
<body>


<h1>မူးယစ်ဆေးဝါးသွားဖမ်းသည့် ရဲတပ်ဖွဲ့ အပြန်တွင် သေနတ်ပစ်ခံရ</h1>
<img src="new.jpg" width="400" height="350">
<br><br><br>
<pre>
မွန်ပြည်နယ်၊ ကျိုက်မရောမြို့နယ် တွင် မူးယစ်ဆေးဝါးသွားဖမ်းသည့် မူးယစ်တပ်ဖွဲ့စု (၃၈) မော်လမြိုင်မှ တပ်ဖွဲ့ များ အပြန်တွင် သေနတ်ဖြင့် ပစ်ခတ် ခံရပြီး ရဲတပ်ကြပ်ကြီးတစ်ဦး ထိခိုက် ဒဏ်ရာရရှိကြောင်း ပြည်နယ်အစိုးရ အဖွဲ့ထံမှ သိရသည်။<br><br>

ဒီဇင်ဘာ ၅ ရက်က မူးယစ်တပ်ဖွဲ့စု (၃၈) မော်လမြိုင်မှ ဒုရဲမှူး စောမိုးအောင် ဦးဆောင်သည့် ၆ ဦးပါအဖွဲ့သည် မူးယစ်ဆေးဝါးသတင်းအရ သက်သေ များနှင့်အတူ ကျိုက်မရောမြို့ မြောက်ဘက် ၃၅ မိုင်ခန့်အကွာ ကျိုက်မရောမြို့နယ် မုဆိုးကျွန်းကျေးရွာနေ နေအိမ်တစ်အိမ် အား ဝင်ရောက်ရှာဖွေခဲ့ကြောင်း ရဲမှတ် တမ်းအရ သိရသည်။<br><br>

ထိုကဲ့သို့ ဝင်ရောက်ရှာဖွေရာ အမျိုးသမီးနှစ်ဦးထံမှ WY စာတမ်းပါ ပန်းရောင် စိတ်ကြွဆေးပြား ၁၅၄၀ ပြား ဖမ်းမိခဲ့ကြောင်း ရဲမှတ်တမ်းတွင် ပါရှိ သည်။<br><br>

အဆိုပါ စိတ်ကြွဆေးပြားများ ဖမ်းဆီးပြီး တရားခံ ၂ ဦးနှင့်အတူ ပြန်လာစဉ် မုဆိုးကျွှန်းကျေးရွာအထွက် လမ်း၏ ညာဘက်ဘေးတောစပ်မှ ပြောက်ကျားယူနီဖောင်းဝတ်ဖြင့် အမျိုးသားတစ်ဦး နောက်မှ လိုက်လာ ကာ သေနတ်ဖြင့် ပစ်ခတ်ပြီး တောထဲသို့ ထွက်ပြေးသွားခဲ့ကြောင်း ရဲမှတ်တမ်း တွင် ဖော်ပြထားသည်။<br><br>

“မူးယစ်ဆေးဝါးနဲ့ ပတ်သက်တဲ့ သတင်းအရ မုဆိုးကျွန်းကျေးရွာကို သွားတော့ ဖမ်းဆီးရမိပါတယ်။ ဖမ်းဆီးရ မိပြီးတော့မှ ရွာက ပြန်ထွက်တဲ့အချိန်မှာ ပစ်ခတ်မှုဖြစ်တယ်”ဟု မွန်ပြည်နယ် အစိုးရအဖွဲ့ လုံခြုံရေးနှင့် နယ်စပ်ရေးရာ ဝန်ကြီး ဗိုလ်မှူးကြီး နေထွဋ်ဦးက ပြော သည်။<br><br>

သေနတ်ဖြင့် ပစ်ခတ်ခံရမှုကြောင့် မူးယစ်တပ်ဖွဲ့စု (၃၈) မော်လမြိုင်မှ ရဲတပ်ကြပ်ကြီးတစ်ဦး ယာဘက်နား နောက်ကျည်ဆံရှပ်ထိခဲ့ပြီး မော်လမြိုင် ဆေးရုံကြီးတွင် တက်ရောက်ဆေးကုသမှု ခံယူနေရသည်။<br><br>

“ပစ်ခတ်မှုမှာ လက်နက်ကိုင်အဖွဲ့ အစည်းတစ်ခုခုနဲ့ ပတ်သက်မယ်လို့ ယူဆရပါတယ်”ဟု ဗိုလ်မှူးကြီး နေထွဋ်ဦးက ပြောသည်။<br><br>

အဆိုပါ ဖြစ်စဉ်နှင့် ပတ်သက်ပြီး သေနတ်ဖြင့် ပစ်ခတ်သွားသူအား ကျိုက်မရော မြို့မရဲစခန်းမှ (ပ)၂၄၉၀/၂၀၁၉ ရာဇသတ် ကြီးဥပဒေပုဒ်မ ၃၀၇/၃၃၃ ဖြင့် အမှု ဖွင့်အရေးယူဆောင်ရွက် လျက်ရှိသည်။<br><br>

ထိုအတူ မူးယစ်ဆေးဝါးလက်ဝယ် တွေ့ရှိသူ ၂ ဦးကိုလည်း ကျိုက်မရော မြို့မရဲစခန်းမှ မယ(ပ)၂၈/၂၀၁၉၊ မူးယစ်^စိတ်ပြောင်းဥပဒေပုဒ်မ ၁၉(က)/ ၂၀(က)/၂၁ အရ အမှုဖွင့်ထားကြောင်း ကျိုက်မရောမြို့မရဲစခန်းထံမှ သိရသည်။<br><br>
<br><br><br>

<b>Dawei Watch</b>
</pre>
</body>
</html>

