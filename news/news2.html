<!DOCTYPE html>
<html lang="eng">
<head>
<title>ရင်ခွဲစစ်ဆေးချိန်တွင် ငွေတောင်းက ဆေးရုံအုပ်ကြီးထံ တိုင်ပါ
</title>
<meta charset="utf-8">  
<style>
h1{background-color:blueviolet;}
</style> 
</head>
<body>

<h1>ရင်ခွဲစစ်ဆေးချိန်တွင် ငွေတောင်းက ဆေးရုံအုပ်ကြီးထံ တိုင်ပါ</h1>
<img src="news2.jpg" width="400" height="350">

<small><b>ဓာတ်ပုံ - ကိုဇော်</b></small>
<br><br><br>
<pre>
ထားဝယ်ပြည်သူ့ဆေးရုံကြီး၌ ရင်ခွဲ စစ်ဆေးရာတွင် အခငွေကြေး တောင်းခံပါက လာရောက်တိုင်ကြား နိုင်ကြောင်း အထက်ပါဆေးရုံမှ ဆေးရုံအုပ်ကြီး ဒေါက်တာမျိုးမင်းက ပြောသည်။<br><br>

သေဆုံးလူနာအား ရင်ခွဲစစ်ဆေးရာတွင် အခငွေကြေးမတောင်းရန် ညွှန်ကြားထားပြီး တောင်းခံမှုရှိပါက ၎င်း၏ ရုံးခန်းသို့ လာရောက်ကာ တိုက်ရိုက် တိုင်ကြားနိုင်ကြောင်း ၎င်းက ဆိုသည်။<br><br>

မှုခင်းနှင့် သက်ဆိုင်သည့်သေဆုံးမှု နှင့် ဆေးရုံတက်ပြီး ၂၄ နာရီအတွင်း သေဆုံးသူ၏ ရောဂါရာဇဝင်ကို မသိပါက မဖြစ်မနေ ရင်ခွဲစစ်ဆေးရကြောင်း ဒေါက်တာမျိုးမင်းက ရှင်းပြသည်။<br><br>

ယင်းသို့သော သေဆုံးမှုများနှင့် ပတ်သက်၍ ဆေးရုံတွင် ရင်ခွဲစစ်ဆေးခြင်း၊ ပြန်ချုပ်ခြင်းကို အခမဲ့လုပ်ဆောင် ပေးကြောင်း ၎င်းက ဆိုသည်။<br><br>

“ဝန်ထမ်းဖြစ်တဲ့အတွက် အစိုးရလခ လည်း စားပြီးပြီ။ ဒါဟာလုပ်ရမယ့် တာဝန်ပဲ”ဟု ဒေါက်တာမျိုးမင်းက ပြောသည်။<br><br>

ငွေကြေးတောင်းခံကြောင်း တိုင်ကြား မှုရှိပါက စိစစ်မည်ဖြစ်ပြီး ပေါ်ပေါက်ပါက ထိရောက်စွာအရေးယူမည်ဖြစ် ကြောင်း ၎င်းက ဆိုသည်။<br><br>

သို့ရာတွင် အလောင်းပိုင်ရှင်က ကြည်ဖြူ၍ ငွေကြေးပေးသည့်ကိစ္စကိုမူ မပြောလိုကြောင်း ဒေါက်တာမျိုးမင်းက ပြောသည်။<br><br>

ရင်ခွဲစစ်ဆေးခြင်းအပြင် သင်္ချိုင်း လက်မှတ်ထုတ်ယူခြင်း၊ သေစာရင်းထုတ် ယူခြင်းတို့အတွက်လည်း အခကြေးငွေ ပေးရန်မလိုကြောင်း ထားဝယ်ဆေးရုံ ကြီးတွင် စာကပ်ကြေညာထားသည်။<br><br>
<br><br><br>

<b>Dawei Watch</b>
</pre>
</body>
</html>