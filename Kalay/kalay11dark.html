<!DOCTYPE html>
<head><link rel="icon" href="Project201/logo.png">
<title>သန်းတွေကို နှိမ်နင်းမယ် </title>
<meta charset="utf-8">
<style>
*{background-color:black; color:white;}
h1{background-color:gray; }
</style>
</head>
<body>
<h1>သန်းတွေကို နှိမ်နင်းမယ် </h1>
<img src="images/kalay11.png" width="250" height="250">
<br><br>သင့်ကလေးငယ်ရဲ့ ဦးခေါင်းမှာ သန်းတွေရှိနေပြီလား။ ဘယ်လို ဖယ်ရှားရမလဲဆိုတာကော ခေါင်းရှုပ်နေပြီလား။ ဒါဆို ဒီဆောင်းပါးလေးကို ဖတ်ရှုဖို့တိုက်တွန်းလိုက်ပါတယ်။
.
.
.
<br><br>သန်းဆိုတာ လူတွေရဲ့ဦးရေပြားမှာနေတဲ့ ကပ်ပါးကောင်တစ်မျိုးပါ။ သူတို့တွေဟာ မပျံနိုင်၊ မခုန်နိုင်၊ ရေမကူးနိုင်ပါဘူး။ ဒါပေမဲ့ တစ်ခေါင်းကနေ နောက်တစ်ခေါင်းကို တွားသွားရင်းနဲ့ကူးနိုင်ပါတယ်။ ဆံပင်အရောင်၊ ခေါင်း သန့်၊ မသန့် သူတို့က ဂရုမစိုက်ပါဘူး။ မိဘတွေအနေနဲ့ ကလေးတွေရဲ့ခေါင်းမှာ သန်း ရှိ၊ မရှိကို အမြဲဂရုစိုက်ပေးဖို့ လိုပါတယ်။
<br><br>သန်းတွေကို နှိမ်နင်းဖို့အတွက် လူသုံးကုန်ပစ္စည်းများစွာ ရှိပါတယ်။ အဲ့ဒီထဲကမှ အကောင်းဆုံးကတော့ ဘီးစိပ်နဲ့ နေ့စဉ်ဖြီးပေးတာ ဖြစ်ပါတယ်။ ဒါကြောင့်သန်းတွေအတွက် ခေါင်းရှုပ်မခံပါနဲ့။ လွယ်ကူရိုးရှင်းတဲ့ နည်းလမ်းတွေက သန်းများကို နှိမ်နင်းနိုင်ပါတယ်။ အသုံးအများဆုံးနည်းလမ်းတွေကို ဖော်ပြပေးပါ့မယ်။
<br><br>Pyrethrin နဲ့ permethrin တို့ပါဝင်တဲ့ ခေါင်းလျှော်ရည် အသုံးပြုပါ။
<br><br>Malathion Lotion ကို ဦးရေပြားနဲ့ဆံပင်ကို လိမ်းပေးခြင်းဖြင့် သန်းကော သန်းဥများပါ သေစေနိုင်ပါတယ်။
<br><br>Lindane Shampooဟာ သန်းတွေကိုနှိမ်နင်းဖို့အတွက် FDA က အသိအမှတ်ပြုထားပါတယ်။
<br><br>Benzyl Alcohol Lotion ဟာ အသက် ၆ လနဲ့ အထက်ကလေးတွေအတွက် သင့်တော်ပါတယ်။ သန်းဥတွေကိုတော့ မဖယ်ရှားပေးပါဘူး။
<br><br><b>အသုံးပြုပုံ</b>
<br><br>အမျိုးအစားတစ်မျိုးတည်းသာ စွဲမြဲသုံးပါ။ အမျိုးးအစားနှစ်မျိုးး သုံးမျိုးရောသုံးတာဟာ သန်းမသေဘဲ ဦးရေပြားကို ထိခိုက်နိုင်ပါတယ်။
<br><br>ကိုယ်သုံးနေကျ ပစ္စည်းအမျိုးအစားက မထိရောက်ဘူးဆိုမှသာ တခြားတံဆိပ်ပြောင်းသုံးပါ။
<br><br>အညွှန်းအတိုင်း လုပ်ဆောင်ပါ။ သန်းသေစေတဲ့ ခေါင်းလျှော်ရည်အများစုဟာ အမြှုပ်ထအောင်လုပ်ပြီး ချက်ချင်းဆေးမချဘဲ ခဏစောင့်ဖို့လိုအပ်ပါတယ်။ သတ်မှတ်ထားတဲ့ ပမာဏအတိုင်းပဲ လျှော်ပါ။
<br><br>Benzyl ပါတဲ့ဆေးတွေဟာ သန်းသေစေရုံမက ဝဲကိုပါ ပျောက်ပါတယ်။ မျက်လုံး၊ ပါးစပ်နဲ့ အနာတွေကိုတော့ ထိတွေ့လို့မရပါဘူး။ ချက်ချင်း ဆေးပစ်ပါ။
<br><br>သန်းအတွက်ခေါင်းမှာ လိမ်းဆေးတွေ လိမ်းထားရင် ၂၄ နာရီကြာအောင် စောင့်ပါ။
<br><br>ဘီးစိပ်သုံးပါ။ ဦးရေပြားလည်းမထိခိုက်ဘဲ သန်းကော သန်းဥတွေပါ ရှင်းလင်းပေးပါတယ်။
<br><br>ဘီးစိပ်သုံးမယ်ဆိုရင် နှစ်ပတ်၊ သုံးပတ် ဆက်တိုက်သုံးပေးပါ။
<br><br>နှစ်ရက်တစ်ခါ ခေါင်းပုံမှန်လျှော်သင့်ပါတယ်။
<br><br>ပိုးသတ်ဆေးပါတဲ့ ခေါင်းလျှော်ရည်တွေက ၉၂ – ၉၄ ရာခိုင်နှုန်းလောက်ထိပဲ ထိရောက်ပါတယ်။ ဒါကြောင့် ဘီးစိပ်ထပ်တိုက်ဖို့ လိုကိုလိုပါတယ်။ သန်းရှိတဲ့သူတွေရဲ့ အသုံးအဆောင်တွေ ( ဥပမာ – ဘီး၊ အဝတ်အစား)တွေ ကို ရေနွေးနဲ့ စိမ်ထားရပါမယ်။ ဒါ့အပြင် ခေါင်းအုံး၊ စောင်၊ အိပ်ရာခင်းတွေကို လေစုပ်စက်နဲ့ သန့်ရှင်းရေးလုပ်ဖို့ လိုအပ်ပါတယ်။ အသစ်လဲလိုက်တာက ပိုကောင်းပါတယ်။
<br><br>ဒီလိုတွေပြုလုပ်လည်း မပျောက်ကင်းတာမျိုးတွေ ဖြစ်တတ်ပါတယ်။ ကုသမှု မအောင်မြင်တာက ဘာကြောင့် ဖြစ်မလဲ။
<br><br>သုံးတဲ့ ပစ္စည်းပမာဏ မလုံလောက်လို့ ဖြစ်နိုင်ပါတယ်။
<br><br>ကိုယ်သုံးတဲ့ပစ္စည်းဟာ ဆေးမတိုးတော့တာလည်း ဖြစ်နိုင်ပါတယ်။
<br><br>ကျန်နေတဲ့ သန်းဥကနေ အသစ် ပြန်ပေါက်လာတာလည်းဖြစ်နိုင်ပါတယ်။
<br><br>တခြားသူ ဆီကနေ ထပ်ကူးတာ ဖြစ်နိုင်ပါတယ်။
<br><br><b>ကာကွယ်ခြင်း</b>
<br><br>သန်းရှိမရှိ အပတ်စဉ်စစ်ဆေးပါ။
<br><br>သန်းတွေ့တာနဲ့ ချက်ချင်းကုသပါ။
<br><br>ကိုယ့်ခေါင်းကနေ သူများကို မကူးအောင် ဂရုစိုက်ပါ။
<br><br>ဆံပင်ရှည်တယ် ဆိုရင် ကျစ်ဆံမြီးကျစ်ထားပါ။
<br><br>ဘီး၊ ဦးထုပ်၊ ကလစ်တွေကို မျှဝေပြီးမသုံးပါနဲ့။
<br><br>Source-<b>Paing</b>
</body>
</html>