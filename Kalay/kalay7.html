<!DOCTYPE html>
<head><link rel="icon" href="Project201/logo.png">
<title>ရှက်တတ်တဲ့ ကလေးငယ်ကို ကူညီနိုင်ဖို့ နည်းလမ်း (၁၀) ချက်</title>
<meta charset="utf-8"> 
<style>

h1{background-color:coral;}
</style> 
</head>
<body>
<h1>ရှက်တတ်တဲ့ ကလေးငယ်ကို ကူညီနိုင်ဖို့ နည်းလမ်း (၁၀) ချက်</h1>

<img src="images/imgn17.jpg" width="400" height="350">
<p>ရှက်တတ်တဲ့ ကလေးငယ်ကို ကူညီနိုင်ဖို့ နည်းလမ်း (၁၀) ချက်<br>

စာဖတ်သူတို့ ပတ်ဝန်းကျင်မှာပဲ ဖြစ်ဖြစ်၊ ကိုယ့်အိမ်က ကလေးငယ်ပဲဖြစ်ဖြစ် သူတို့လေးတွေမှာ ရှက်တတ်ကြောက်တတ်တဲ့ စိတ်လေးတွေ ရှိနေတာ မြင်ဖူးကြမှာပါ။ လူစိမ်းနဲ့ စကားပြောမှာ ရှက်ကြောက်တာ၊ လမ်းထဲက ရွယ်တူကလေးတွေနဲ့ မိတ်ဖွဲ့ရမှာ ရှက်ကြောက်တာ၊ မူကြိုက ကလေးတွေနဲ့ စကားပြောရမှာ စိုးရွံ့နေတာလေးတွေဟာ ကလေးငယ်လေးတွေမှာ အတွေ့ရများတတ်ပါတယ်။</p><br>

ရှက်ကြောက်တယ်ဆိုတာ ရောဂါတစ်ခုတော့ မဟုတ်ပါဘူး။ ကလေးငယ်အနေနဲ့ အရမ်းရှက်နေတယ်ဆိုလည်း လူသူရှေ့ထွက်ဖို့ အတင်း မတိုက်တွန်းသင့်သလို ကိုယ့်ကိုယ်ကို ယုံကြည်မှု အားနည်းတဲ့ကလေးဆိုရင်လည်း ကလေးရဲ့ယုံကြည်မှုကို တိုးတက်အောင် လုပ်ဆောင်ပေးဖို့က မိဘတွေရဲ့ တာဝန်ပဲ ဖြစ်ပါတယ်။ ဒါကြောင့် ကလေးငယ်အနေနဲ့ လူကြောက် မဖြစ်ဘဲ သွက်သွက်လက်လက်နဲ့ ယုံကြည်မှုရှိရှိ ဖြစ်နေစေဖို့ မိဘတွေ လိုက်နာလုပ်ဆောင်ပေးနိုင်မယ့် နည်းလမ်း (၁၀)ခုကို မျှဝေလိုက်ရပါတယ်။<br><br>

(၁) စံပြအနေနဲ့ ဦးဆောင်ပါ<br>

ကလေးငယ်တွေက အတုယူပြီး သင်ယူတတ်ပါတယ်။ မိဘတွေဆီက အပြုအမူတိုင်းကို အတုယူတတ်တဲ့အတွက် မိဘမှာရှိတဲ့ ကိုယ်ကိုယ်ကိုယုံကြည်မှုကိုလည်း စံပြအနေနဲ့ အတုလိုက်ယူပါလိမ့်မယ်။ အထူးသဖြင့် ကလေးငယ်လေးတွေမှာ ဖြစ်ပါတယ်။ ကလေးငယ်ကို ခေါ်ပြီး အပြင်သွားတဲ့အခါ အကောင်းမြင်စိတ် တွေးပါ။ ယုံကြည်မှုရှိရှိ နေပါ။ သူငယ်ချင်းတွေနဲ့ မကြာခဏ စကားပြောပေးပါ။ ကလေးငယ်ရဲ့ သူငယ်ချင်းမိဘတွေနဲ့ စကားစမြည် ပြောပါ။ ကလေးငယ်အနေနဲ့ ကိုယ့်မိဘက တခြားလူတွေနဲ့ စကားပြောဆို ဆက်ဆံတာတွေ ပိုတွေ့ရလေလေ သူတို့ အတုယူလုပ်ဆောင်တဲ့အခါ ယုံကြည်မှု ပိုရှိလေလေပဲ ဖြစ်ပါတယ်။<br><br>

(၂) ကလေးတွေကို ဆုံးဖြတ်ချက် ကိုယ်တိုင် ချခိုင်းပါ<br>

စားသောက်ဆိုင်မှာ အစားအသောက်မှာတဲ့အခါ ကလေးတွေကို ကိုယ်တိုင် ဆုံးဖြတ်ချက်ချခိုင်းပြီး စားပွဲထိုးကို ကလေးငယ်ကိုယ်တိုင် မှာယူခိုင်းဖို့ သင်ပေးကြည့်ပါ။ အပြင်ထွက်တိုင်း ဒီနည်းအတိုင်း လုပ်ဆောင်ကြည့်ပါ။ ကလေးကို စကားပြောခိုင်းကြည့်ပါ။ ဒီလို လုပ်ဆောင်တာက ကလေးငယ်ရဲ့ လူမှုဆက်ဆံရေးကို တိုးတက်စေတဲ့အပြင် ယုံကြည်မှုကိုလည်း တိုးပွားစေပါတယ်။ စောစောလုပ်ဆောင်လေလေ ကလေးငယ်အနေနဲ့ ပိုပြီး သဘာဝကျသလို ခံစားရမှာဖြစ်ပြီး ယုံကြည်မှုပိုရှိမှာပဲ ဖြစ်ပါတယ်။<br><br>

(၃) ဆွဲမထူပါနဲ့<br>

တစ်ခါတလေမှာ ဆွဲမထူပေးတာကလည်း ကလေးငယ်ကို ကိုယ့်ကိုယ်ကို ယုံကြည်မှု ပိုရှိစေရာ ရောက်ပါတယ်တဲ့။ ဆွဲထူကူညီပေးလိုက်ခြင်းက တစ်ခါတလေမှာ ကလေးငယ်ကို ပိုပြီး အရှက်အကြောက် ကြီးစေပါတယ်။ ဒါကြောင့် ကလေးငယ်အနေနဲ့ အခက်တွေ့စေမယ့် အခြေအနေ မရောက်အောင် မိဘတွေက ရှောင်ရှားသင့်ပြီး ကလေးငယ်အဆင်ပြေစေမယ့် ပတ်ဝန်းကျင်ဖြစ်အောင်ကိုပဲ လုပ်ဆောင်ပေးဖို့ လိုအပ်ပါတယ်။<br><br>

(၄) ကိုယ်ချင်းစာပေးပါ<br>

ကလေးငယ်အဖို့ သူတို့ရဲ့စိတ်ပူပန်မှုတွေကို မိဘတွေအမြင်နဲ့ ကြည့်ရင် သေးမွှားတယ်လို့ ထင်ကောင်းထင်နိုင်ပါတယ်။ ဒါပေမဲ့ ဒါက သူတို့လေးတွေအတွက် တကယ့်ပြဿနာတွေပါပဲ။ ဒါကြောင့် ကလေးငယ် ခံစားရသမျှကို ကိုယ်ချင်းစာနာပေးပြီး ဘယ်လိုအခြေအနေမျိုးမှာမဆို ကလေးငယ် ရှက်ကြောက်ခဲ့ရင်တောင် ကူညီဖေးမပေးဖို့ လိုအပ်ပါတယ်။ ကလေးငယ်နဲ့ စကားပြောပေးပါ။ ဒီလို ရှက်ကြောက်တဲ့စိတ်တွေကို ကူညီလျှော့ချပေးပါ။<br><br>

(၅) အခြေခံ စွမ်းရည်လေးတွေ သင်ပေးထားပါ<br>

ကလေးငယ်တွေအနေနဲ့ ဘယ်အချိန်မှာ ပြုံးသင့်တယ်၊ မျက်လုံးချင်းဆိုင် စကားပြောသင့်တယ်၊ ယဉ်ယဉ်ကျေးကျေး ဘယ်လို ပြောဆိုဆက်သွယ်သင့်တယ်ဆိုတာ မသိပါဘူး။ မိဘတွေက ဒီလို အရေးကြီးတဲ့ လူမှုဆက်ဆံရေးတွေကို အိမ်မှာပဲ ပြောတမ်းဆိုတမ်း ဂိမ်းဆော့ကစားသလို သင်ကြာပေးသင့်ပါတယ်။ ကလေးငယ်တွေအနေနဲ့ ကစားဟန်ဆောင်တဲ့ နည်းလမ်းကနေ ပိုမိုသင်ယူတတ်မြောက်တဲ့အတွက် ဒါကို ကောင်းကောင်း အသုံးချပေးဖို့ လိုအပ်ပါတယ်။<br><br>

(၆) ကိုယ့်ကိုယ်ကို အားကိုးဖို့ သင်ကြားပေးပါ<br>

ကလေးတွေကို ကိုယ်လိုချင်တာကို ဘယ်လိုဖော်ပြရမလဲဆိုတာ သင်ကြားပေးပါ။ ကလေးငယ်တွေက သူတို့ လိုအပ်ချက်ကို ဘယ်လို ဖော်ပြတတ်လဲဆိုတာကိုလည်း မိဘတွေအနေနဲ့ လေ့လာဖတ်ရှုထားသင့်ပါတယ်။ အခြေအနေတစ်ခု ဖြစ်လာရင် ဘယ်လို ရင်ဆိုင်ဖြေရှင်းမလဲ ဆိုတာကို ကလေးငယ်တွေကို သင်ကြားပေးထားမယ် ဆိုရင် ကလေးငယ်ဟာ ယုံကြည်မှုပိုတိုးပွားမှာပဲ ဖြစ်ပါတယ်။<br><br>

(၇) ရက်စွဲ မှတ်ထားပါ<br>

အချိန်စာရင်းတွေ သတ်မှတ်ပြီး အပြင်ထွက်လည်စရာ မလိုပါဘူး။ ဒါပေမဲ့ အပြင်ထွက်တိုင်းမှာ ကလေးငယ်ကို ပတ်ဝန်းကျင်နဲ့ စကားပြောဆို ဆက်ဆံခွင့်ရနိုင်အောင် လုပ်ဆောင်သင့်ပါတယ်။ အမျိုးအိမ်သွားလည်တဲ့အခါ၊ ပန်းခြံမှာ လမ်းထွက်လျှောက်တဲ့အခါ၊ သူငယ်ချင်း အိမ်သွားလည်ပတ်တဲ့အခါမှာ ကလေးငယ်ကို ခေါ်သွားပါ။ ကလေး အသက်ကြီးလာတဲ့အခါမှာလည်း သူ့သူငယ်ချင်းတွေကို ဖိတ်ခေါ်ခိုင်းပါ။ စကားစမြည် ပြောဆိုပေးပါ။<br><br>

(၈) ချစ်ခင်ရင်းနှီးမှုရဲ့ တန်ဖိုးကို သိပါစေ<br>

သူငယ်ချင်းစိတ်ဓာတ်ရဲ့ တန်ဖိုး၊ ချစ်ခင်ရင်းနှီးမှုရဲ့တန်ဖိုးကို မိဘကိုယ်တိုင် စံပြအနေနဲ့ ကလေးငယ်ကို သိအောင် သင်ယူပေးပါ။ အထူးသဖြင့် အချစ်ဆုံး သူငယ်ချင်းတစ်ယောက်တည်းကလည်း သူငယ်ချင်း အများကြီးထားတာနဲ့ တူတူပဲဖြစ်တယ်ဆိုတာ ကလေးငယ် သိမြင်နိုင်ပါစေ။ လူတိုင်းဟာ အမျိုးမျိုး ဖြစ်တဲ့အတွက် ဒါက သဘာဝဆိုတာလည်း ကလေးငယ်ကို သင်ယူပေးပါ။<br><br>

(၉) ပြဿနာအပို မဖန်တီးပါနဲ့<br>

ကလေးငယ်ကို သူစိမ်းတွေကို မြင်တိုင်း ကြောက်နေအောင် မလုပ်ပါနဲ့။ အဲဒီအစား တစ်ယောက်ယောက်ကို အမြဲယုံကြည်သင့်တယ်ဆိုတာ သင်ပေးပါ။ ကလေးငယ်ကို အန္တရာယ်ကင်းအောင် ထားဖို့ သူစိမ်းကို မကြောက်နဲ့လို့ ပြောရတဲ့ကိစ္စကလည်း ရှင်းလင်းရခက်ပါတယ်။ ဒါပေမဲ့ ကလေးငယ်ဟာ ကိုယ့်ကိုယ်ကို ဂရုစိုက်နိုင်လောက်တဲ့ အရွယ်အထိ အသက်ကြီးပြင်းလာတာတောင်မှ သူစိမ်းကြောက်တဲ့ကိစ္စရှိနေတုန်းပဲ ဆိုရင်တော့ ဖြေရှင်းသင့်နေပါပြီ။<br><br>

(၁၀) အကြောက်တရားအခံ ရှိနေရင် ဖြေရှင်းပေးပါ<br>

ကလေးငယ်ရှက်နေတဲ့အခါ သူ့ကို ခြောက်လှန့်နေတဲ့ နောက်ခံ အကြောင်းရင်း ရှိနေတတ်ပါတယ်။ အဲဒီ အကြောက်တရားကို မပြချင်တဲ့အခါ ကလေးငယ်ဟာ ရှက်ကြောက်ပြီး ပေါင်းသင်းဆက်ဆံရေးမကောင်းတဲ့ ကလေးငယ် ဖြစ်နေတတ်ပါတယ်။ ဒီအခါမှာ အဲဒီအကြောက်တရားကို ရှာဖွေပြီးရင်ဆိုင်နိုင်ဖို့ မိဘတွေအနေနဲ့ ကူညီပေးသင့်ပါတယ်။<br><br>

ရှက်ကြောက်ခြင်းက ရောဂါမဟုတ်ပါ။ ဒါ့အပြင် ကလေးအနေနဲ့ တစ်ယောက်တည်း သီးသန့်နေလိုတာဟာလည်း ပြဿနာ တစ်ခု မဟုတ်ပါဘူး။ ဒါပေမဲ့ ကလေးငယ်ဟာ ကြောက်ရွံ့နေတယ်၊ စိုးရိမ်ပူပန်နေတယ်၊ လူတော မတိုးရဲဖြစ်နေတယ် ဆိုရင်တော့ အထက်ပါ နည်းလမ်းလေးတွေကို လိုက်နာပြီး ကလေးငယ်ရဲ့ ယုံကြည်မှုကို တိုးတက်စေဖို့ ကူညီပေးသင့်ပါတယ်။<br><br>

Source-<b>ဒေါက်တာသုတ</b>
</body>
</html>