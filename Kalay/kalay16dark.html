<!DOCTYPE html>
<head><link rel="icon" href="Project201/logo.png">
<title>အမွှာတွေကို ထိန်းကျောင်းတဲ့အခါ အဆင်ပြေစေဖို့ နည်းလမ်းကောင်းများ </title>
<meta charset="utf-8">
<style>
*{background-color:black; color:white;}
h1{background-color:gray; }
</style>
</head>
<body>
<h1>အမွှာတွေကို ထိန်းကျောင်းတဲ့အခါ အဆင်ပြေစေဖို့ နည်းလမ်းကောင်းများ</h1>
<img src="images/kalay16.png" width="250" height="250">
<br><br>ကလေးတစ်ယောက်ကို ပြုစုပျိုးထောင်ရတာ မလွယ်ကူမှန်းမ ိဘတိုင်း သိပါတယ်။ ကလေးတစ်ယောက်တည်းတောင် ကိုယ့်ရဲ့ အိပ်ချိန်၊ စားချိန် အပျက်ခံပြီး ပြုစုစောင့်ရှောက်ရတာ အမွှာလေးသာ ဖြစ်လို့ကတော့ နှစ်ဆတောင် ပိုပင်ပန်းတော့မှာပေါ့။ ပိုပြီးပင်ပန်းမှာမှန်ပေမဲ့ ကလေး နှစ်ယောက်စလုံးကို အဆင်ပြေပြေ ထိန်းကျောင်းနိုင်လို့ခံစားရတဲ့ ပီတိကလည်း ဘာနဲ့မှ မလဲနိုင်ပါဘူး။ ဒါကြောင့် မိခင်တွေအနေနဲ့ အမွှာနှစ်ယောက်ကို ဘယ်လိုထိန်းကျောင်းရမလဲဆိုတာ နည်းနည်းလောက် ပြောပြသွားပါ့မယ်။
<h3><b>၁။ ကလေး နှစ်ယောက်လုံး အိပ်ချိန်၊ စားချိန်မှန်ပါစေ</b></h3>
ကလေးငယ်တွေက အိပ်ချိန်များများ ပိုလိုတာမှန်ပေမဲ့ နိုးတဲ့အချိန်မှ ထမင်းကျွေးမယ် ဆိုပြီးပစ်ထားလို့တော့ မရပါဘူး။ အမွှာဖြစ်တဲ့အတွက်ကြောင့် တစ်ယောက်နဲ့တစ်ယောက် အိပ်ချိန်ကို ညှိပေးရင် ကိုယ့်အတွက်လည်း သက်သာစေမှာပါ။ ဒီလိုပဲ ထမင်းကျွေးတဲ့အခါ နှစ်ယောက်စလုံးကို တစ်ပြိုင်တည်း အတူကျွေးပါ။ ဒါမှ တစ်ယောက်ချင်းစီအတွက် အချိန်မကုန်ရမှာပါ။
<h3><b>၂။ အသေးစိတ် ရေးမှတ်ထားပါ</b></h3>
ကလေး နှစ်ယောက်စလုံးကို ထိန်းရာမှာ ပိုပြီး လွယ်ကူအောင် သူတို့နှစ်ယောက် ဘယ်အချိန်မှာ အိပ်တတ်တယ်၊ ဘယ်လောက်ကြာတတ်တယ်၊ ဘယ်အချိန်မှာ ဗိုက်ဆာတတ်တယ်၊ တစ်နေ့ကို Diaper ဘယ်နှထုပ်လဲ ပေးရတယ် စတာတွေကို လက်ရေးနဲ့ ချရေးထားပါ။ ဒီလိုချရေးပြီး မှတ်ထားတာက ကိုယ်ကိုယ်တိုင်လည်း ပိုမှတ်မိစေသလို ကလေးတွေရဲ့ အခြေအနေကိုလည်း မှန်းဆရ လွယ်ကူစေပါတယ်။
<h3><b>၃။ အမွှာနှစ်ယောက်လုံး အိပ်ပျော်စေဖို့ နည်းမျိုးစုံ ကြိုးစားကြည့်ပါ</b></h3>
အမွှာ နှစ်ယောက်စလုံး တစ်ချိန်တည်းအိပ်ပျော်ဖို့ဆိုတာ တကယ့်ကို မလွယ်တဲ့ ကိစ္စပါ။ သို့ပေမဲ့လို့ သူတို့နှစ်ယောက်စလုံးကို လှည်းလေးပေါ်တင်ပြီး ချော့သိပ်တာ၊ တစ်ယောက်ကို Carrierနဲ့ သယ်ပြီး နောက်တစ်ယောက်ကို ကလေးဒန်းထဲ ထည့်ပြီးသိပ်တာ၊ သီချင်းလေးဆိုပြီး ချော့သိပ်တာ စတဲ့နည်းမျိုးစုံ သုံးကြည့်နိုင်ပါတယ်။
<h3><b>၄။ လိုအပ်တဲ့ပစ္စည်းကိရိယာတွေ ဝယ်ယူပါ</b></h3>
ကလေးတစ်ယောက်တည်းကို ချီပိုးရတာ သိပ်ကိစ္စမရှိပေမဲ့ နှစ်ယောက်ဆိုရင်တော့ ကြာလာရင်သင့်ကြွက်သားတွေ နာကျင်လာနိုင်ပါတယ်။ ဒါကြောင့် လိုအပ်တဲ့ တခြားပစ္စည်းကိရိယာတွေ ဝယ်ယူအသုံးပြုပါ။ အမွှာကလေး နှစ်ယောက်လုံး တစ်ပါတည်း ထည့်တွန်းနိုင်တဲ့ လှည်းလေးတွေ၊ ပုခက်လေးတွေ၊ Twin Carrier Bag လေးတွေ စျေးကွက်ထဲမှာ ပုံစံစုံ ရှိတာကြောင့် ကိုယ်နဲ့အဆင်ပြေမယ့်ဟာကို ရွေးချယ်ဝယ်နိုင်ပါတယ်။
<h3><b>၅။ အတွေ့အကြုံရှိသူဆီက အကြံဉာဏ်တောင်းပါ</b></h3>
ကိုယ့်မိသားစုဝင်တွေ၊ ကိုယ့်ဆွေမျိုးတွေ၊ မောင်နှမသားချင်းတွေကို ကူညီထိန်းကျောင်းပေးဖို့ အကူအညီ တောင်းကြည့်ပါ။ အများအားဖြင့်တော့ မြန်မာလူမျိုးတွေက မိဘတွေကို ကလေးကူထိန်းပေးဖို့ တောင်းဆိုတတ်ကြတယ် (အဘိုး၊ အဘွားအများစုကလည်း လိုလိုလားလား ရှိပါတယ်)။ လူကြီးတွေမှာလည်း အဖိုးတန်တဲ့အကြံဉာဏ်တွေ ရှိတတ်တာမို့ မေးမြန်းစူးစမ်းကြည့်ပါ။
<h3><b>၆။ လိုအပ်တဲ့ ကလေးအသုံးအဆောင်တွေ ဖြည့်ဆည်းထားပါ</b></h3>
ကလေးငယ်တွေအတွက် မရှိမဖြစ်လိုအပ်တဲ့ အသုံးအဆောင်တွေဖြစ်တဲ့ Babywipe တွေ၊ Diaper (သေးခံ)တွေ၊ လိမ်းစရာခရင်မ်တွေ စတဲ့ပစ္စည်းတွေကို လိုအပ်ရင် လိုအပ်သလိုဝယ်ဆောင်ထားပါ။ ကလေး နှစ်ယောက်ဆို ဒီပစ္စည်းတွေ အင်မတန်အကုန်မြန်ပါတယ်။ ဝယ်တဲ့အခါမှာလည်း ဖြစ်နိုင်ရင်ဆိုင်အထိ သွားမဝယ်ပါနဲ့။ အခုခေတ်မှာ အွန်လိုင်းကနေ လွယ်လွယ်ကူကူ ဝယ်လို့ရနေသလို အိမ်တိုင်ရာရောက်လာပေးတဲ့ ဝန်ဆောင်မှုတွေလည်း ရှိနေတာကြောင့် ပိုအဆင်ပြေစေမှာပါ။
<h3><b>၇။ ပစ္စည်းတိုင်း နှစ်ခု မဝယ်ပါနဲ့</b></h3>
မရှိမဖြစ်လိုအပ်တဲ့ ပစ္စည်းတွေဖြစ်တဲ့ ထမင်းတင်ကျွေးမဲ့ထိုင်ခုံ၊ ကလေးကားထိုင်ခုံ စတဲ့ပစ္စည်းတွေကိုတော့ နှစ်ခုစီ ဝယ်ရမှာဖြစ်ပေမဲ့ အကုန်လုံး ဝယ်စရာ မလိုပါဘူး။ ဆော့စရာအရုပ်တွေ၊ ကလေးစာအုပ်တွေ၊ ကလေးပေါင်ဒါတွေ ဒါမျိုးတွေကတော့ နှစ်ခုစီ လိုက်ဝယ်မပေးပါနဲ့။ ကလေးနှစ်ယောက်ကို မျှဝေဆော့ကစားခိုင်းပါ။ တခြားတစ်ဖက်က ကြည့်ရင် ပိုက်ဆံကုန်သက်သာတာပေါ့။
<h3><b>၈။ ခွဲမသိပ်ပါနဲ့</b></h3>
အမွှာလေးတွေ မွေးထားတဲ့မိဘတွေက ကလေးတွေ နည်းနည်းကြီးလာရင် တစ်ယောက်တစ်နေရာစီ ခွဲသိပ်ဖို့ စီစဉ်ကြပါတယ်။ ကလေးတစ်ယောက် နိုးပြီးအော်ငိုရင် နောက်တစ်ယောက်ပါ နိုးလာနိုင်တဲ့အတွက် ဒီလိုပြုလုပ်တာဆိုပေမဲ့ မလိုအပ်ပါဘူး။ ဒါ့အပြင် ငယ်ငယ်လေးကတည်းက ကလေး နှစ်ယောက်ကို တစ်ခန်းထဲသိပ်တဲ့ အလေ့အကျင့်လုပ်ထားရင် ကလေးတစ်ယောက် နိုးပြီး ငိုရင်တောင် နောက်တစ်ယောက်က နားယဉ်နေတဲ့အတွက် လွယ်လွယ်ကူကူ မနိုးလာနိုင်တော့ပါဘူး။
<h3><b>၉။ လင်မယား နှစ်ယောက် တစ်ယောက်တစ်လှည့် ထိန်းပါ</b></h3>
မိခင်ဖြစ်သူချည်းပဲ ကလေးထိန်းနေစရာ မလိုအပ်ပါဘူး။ ကလေးတွေကို အိမ်ပြင်ခေါ်ပြီး လမ်းလျှောက်တာ၊ ကလေးအဝတ်တွေ လျှော်ပေးတာ၊ ထမင်းကျွေးတာ ဒီလိုဝေယဝစ္စတွေကို ဖခင်လည်း ကူညီလုပ်ကိုင်ပေးပါ။ ဒါမှ တာဝန်ကို မျှဝေထမ်းဆောင်သလို ဖြစ်ပြီး လင်မယားနှစ်ယောက်စလုံး သက်သာမှာပါ။
<h3><b>၁၀။ အစားအသောက်အတွက် အရမ်း အချိန်မပေးပါနဲ့</b></h3>
အိမ်မှာ ကိုယ့်ဖာသာ ချက်ပြုတ်စားတတ်ရင် ကလေး နှစ်ယောက်ထိန်းနေရတဲ့အတွက် အရင်လို ချက်ပြုတ်ဖို့ အချိန်သိပ်ပေးနိုင်တော့မှာ မဟုတ်ပါဘူး။ ဒါကြောင့် အသင့်စား အစားအသောက်ဗူးလေးတွေ ကြိုဆောင်ထားတာ၊ တစ်ခါတစ်လေ အပြင်က Delivery လှမ်းမှာစားတာတွေ ပြုလုပ်နိုင်ပါတယ်။ တစ်ခါတစ်လေ အပြင်စာစားတာက ကျန်းမာရေး မထိခိုက်သလို အချိန်ရောလူပါ သက်သာစေပါတယ်။
<h3><b>၁၁။ ကိုယ်ပိုင်အချိန် ဖယ်ထားပါ</b></h3>
ဘယ်လောက်အလုပ်ရှုပ်တဲ့သူဖြစ်ဖြစ် တစ်နေ့တာမှာ ကိုယ်ပိုင်အနားယူချိန်တော့ လိုအပ်ပါတယ်။ ဒါက အရေးကြီးပါတယ်။ ဒီအချိန်လေးမှာ ဘာမှမတွေးဘဲ အေးဆေးနားနေတာမျိုး လုပ်နိုင်သလို ကိုယ်ကြိုက်တဲ့ သီချင်းနားထောင်တာ၊ ရုပ်ရှင်ကြည့်တာလည်း လုပ်နိုင်ပါတယ်။ အဓိက ရည်ရွယ်ချက်ကတော့ အလုပ်ဒဏ်ပိပြီး ကိုယ်ရောစိတ်ပါ ပင်ပန်းသွားတာမျိုး မဖြစ်အောင်ပါ။
<br><br>ဒါလေးတွေကတော့ အမွှာမွေးထားတဲ့ မိဘတွေ လိုက်နာကျင့်သုံးကြည့်နိုင်တဲ့ နည်းလမ်းလေးတွေပါ။ ဒီနည်းလမ်းတွေကြောင့် အချိန်ကုန်သက်သာနိုင်သလို လူပင်ပန်းမှုလည်း သိပ်မရှိနိုင်တာကြောင့် အခုပဲ အလေ့အကျင့်ပြုလုပ်လိုက်ကြရအောင်ပါ။
<br><br>Source-<b>Dr.Barry</b>
</body>
</html>