<!DOCTYPE html>
<head><link rel="icon" href="Project201/logo.png">
<title>၁၅ လ အရွယ် ကလေးကို ဘာတွေ ကျွေးကြမလဲ</title>
<meta charset="utf-8"> 
<style>
*{background-color:black; color:white;}
h1{background-color:lightgreen;}
</style> 
</head>
<body>
<h1>၁၅ လ အရွယ် ကလေးကို ဘာတွေ ကျွေးကြမလဲ</h1>
<img src="images/imgn16.jpg" width="400" height="350">
<p>၁၅ လ အရွယ် ကလေးကို ဘာတွေ ကျွေးကြမလဲ<br>

ကိုယ့်ကလေး အစားကောင်းကောင်း စားနေတာကို ကြည့်ရတာ မိဘတွေအတွက် စိတ်ချမ်းမြေ့စရာပါ။ ကလေးကို အစာမာမာ စကျွေးလို့ရတဲ့ အချိန်ဟာလည်း မိဘတွေအတွက် စိတ်တက်ကြွဖွယ် အချိန်ပါပဲ။ ၁၅ လ မိဘတွေအတွက် စိတ်ချမ်းမြေ့စရာပါ။ ကလေးကို အစာမာမာ စကျွေးလို့ရတဲ့ အချိန်ဟာ လဲ မိဘတွေအရွယ် ရောက်တဲ့ အချိန်မှာတော့ ကလေးငယ်ဟာ အရသာတွေကို စပြီး သိရှိမှတ်မိလာပါပြီ။ အစာ စားပုံဟာလဲ ပြောင်းလဲလာတဲ့အတွက် အရင်လို ချေထားတဲ့ ငှက်ပျောသီးတွေ သစ်သီးတွေပဲ ကျွေးလို့မရတော့ပါဘူး။</p><br>

၁၅ လ အရွယ် ရောက်လာတဲ့ ကလေးကို တစ်နေ့ သုံးကြိမ်ကျွေးဖို့ လိုသလို ကြားထဲမှာလည်း ကျန်းမာရေးနဲ့ ညီညွတ်တဲ့ မုန့်ပဲသရေစာလေးတွေပါကျွေးဖို့ လိုပါတယ်။ ဒီတော့ ၁၅ လ အရွယ် ကလေးကို ဘာတွေများကျွေးကြမလဲ။<br><br>

၁၅ လ ကလေးကို ကျွေးတဲ့အစာထဲမှာ အဓိကအားဖြင့် ဂျုံ၊ ဆန်၊ အသီးအရွက်၊ အသား၊ ငါး၊ ပဲ၊ ဆီ၊ နို့ နဲ့ နို့ထွက်ပစ္စည်း စတာတွေပါ ရမှာပါ။ ၁၅ လ သား ကလေးဟာ တစ်နေ့ကို အသားဓာတ် ၁၃ ဂရမ် လိုပါတယ်။ အမေရိကန် ကလေးအထူးကု အသင်းရဲ့ အဆိုအရတော့ ကလေးတွေ အသက် နှစ် နှစ် အထိမှာ လိုအပ်တဲ့ ကယ်လိုရီတွေရဲ့ ၅၀ ရာခိုင်နှုန်းကို အဆီကနေ ရသင့်တယ်လို ဆိုပါတယ်။<br><br>

ပါသင့်တဲ့ အာဟာရ အားလုံးကို တစ်နပ်ထဲမှာ ပါအောင်ထည့်ဖို့ မလိုပါဘူး။ အဓိက အစာ၊ အရန်ဟင်းပွဲ၊ သရေစာ စတဲ့ ခွဲကျွေးလို့ ရပါတယ်။<br><br>

၁။ နွားနို့<br>

၁၅ လသား ကလေးတစ်ယောက်အတွက် လုံလောက်တဲ့ ဗီတာမင် ဒီ နဲ့ ကယ်လ်ဆီယမ်ကို ရဖို့အတွက် တစ်နေ့ကို နွားနို့ ၃၅၀ မီလီလီတာ လိုပါတယ်။ နွားနို့မှာ ပါတဲ့ အဆီဓာတ်ကလည်း ကလေးရဲ့ ဦးနှောက်နဲ့ ခန္ဓာကိုယ် ဖွံ့ဖြိုးဖို့အတွက် ကူညီနိုင်ပါတယ်။<br><br>

ကလေးငယ်က နွားနို့ မကြိုက်ဘူး ဆိုရင် မစ်ရှိတ်၊ ပူတင်း၊ ဒိန်ချဉ် စတဲ့ ပုံစံတွေနဲ့လည်း ကျွေးလို့ ရပါတယ်။ နို့များသွားရင် တခြား အစာစားတာ နည်းသွားနိုင်တဲ့အတွက် တစ်နေ့ကို ၄၀၀ မီလီလီတာ ထက် ပိုမတိုက်ပါနဲ့။<br><br>

၂။ လတ်ဆတ်သည့် ဟင်းသီးဟင်းရွက်နှင့် သစ်သီးများ<br>

ကလေးငယ်ကို လတ်လတ်ဆတ်ဆတ် အသီးတွေရဲ့ အရသာနဲ့ မိတ်ဆတ်ပေးပါ။ သူကြိုက်တဲ့ စားစရာနဲ့တွဲပြီး အသီးအရွက်တွေပါ ထည့်ကျွေးပေးပါ။ သကြားနဲ့ အဆီများတဲ့ ဆီကြော်မုန့်တွေ လျှော့ကျွေးပါ။ အစားအစာထဲမှာ အရောင်စုံတဲ့ အသီးအရွက်တွေပါတာက အမျှင်ဓာတ်ကိုလည်း ရစေပြီး ကလေး ဝမ်းမချုပ်အောင် ကာကွယ်ပေးပါတယ်။<br><br>

၃။ ကွေကာအုပ်များ<br>

ကွေကာအုပ် အုပ်စုဝင်တွေဖြစ်တဲ့ ဆန် ဂျုံစတာတွေက စွမ်းအင်ပေးတဲ့ အဓိကအစာတွေ ဖြစ်ပါတယ်။ ကလေးကို အစားကျွေးတဲ့ အခါတိုင်းမှာ မပါမဖြစ ်ပါ။ ဆား၊ သကြားနဲ့ ဆိုးဆေးတွေ မထည့်ထားတဲ့ အားဖြည့် ကွေကာတွေက ကလေးငယ်အတွက် အကောင်းဆုံးပါ။<br><br>

၄။ အသားဓာတ်နှင့် အဆီဓာတ်များ<br>

ကလေးငယ်အတွက် အသားဓာတ်နဲ့ အဆီဓာတ်ရစေဖို့ စားတဲ့အစာမှာ အသားတစ်မျိုးမျိုး ပါသင့်ပါတယ်။ ကြက်သား၊ ဝက်သားထဲက နူးညံတဲ့ အသားတွေ ငါးအမျိုးမျိုး စတာတွေကို ကျွေးပေးပါ။ ဥ နဲ့ ပဲတွေကိုလည်း ကျွေးလို့ ရပါတယ်။ ချိစ်ကလည်း အသားဓာတ်နဲ့ အဆီဓာတ်ကို ပေးနိုင်တဲ့အစာမျိုးပါ။ ကလေးစားတဲ့ အခါမှာ နင်နေနိုင်တဲ့ အခွံမာ၊ အစေ့အဆံတွေကိုတော့ မကျွေးသင့်သေးပါဘူး။<br><br>

ကလေးကို အစားကျွေးသည့်အခါ သတိထားရမည့် အချက်များ<br>

ကလေးငယ်ကို အစားကျွေးတဲ့အခါမှာ ကျန်းမာရေးနဲ့ညီတယ်ဆိုတာ တစ်ခုထဲနဲ့ ကလေးကြိုက်ကြိုက်၊ မကြိုက်ကြိုက် အတင်းကျွေးတာမျိုး မလုပ်ပါနဲ့။ နောက်ထပ် သတိထားရမှာတွေကတော့-<br>
<ul>
<li>ကလေးစားချင်စိတ်ပေါ်လာအောင် လှလှပပနဲ့ စိတ်ဝင်စားဖွယ်ပြင်ဆင်ပြီး ကျွေးပေးပါ။</li>
<li>ကလေး ကြီးလာတာနဲ့အမျှ ကြိုက်တဲ့ အစားအစာတွေ ပြောင်းသွားတတ်ပါတယ်။ ဒါကြောင့် စားနေကျ အစားအစာကို မစားတော့ရင် စိတ်မပူပါနဲ့။ သူကြိုက်တတ်တဲ့ တခြားအရာလေးတွေ ပြောင်းကျွေးကြည့်ပါ။</li>
<li>ကလေးက တစ်ခါတစ်လေမှာ ပတ်ဝန်းကျင်ကို စူးစမ်းချင်စိတ်များနေတာကြောင့် အစားစားဖို့ သိပ်စိတ်မပါဘဲ ဖြစ်နေတတ်ပါတယ်။ ပြီးတော့ အစားကို တစ်ခါထဲ အများကြီး မကျွေးပါနဲ့။ တစ်ခါကျွေးရင် နည်းနည်းနဲ့ အကြိမ်များများ ခွဲကျွေးပါ။</li>
<li>ကလေးက ဆာရင် စားမှာပါ။ ကလေးကို ပန်းကန်ထဲက အစား အကုန်ကုန်အောင် အတင်း မကျွေးပါနဲ့။ ဒီအစား ကလေးပုံမှန် ဆော့ကစားနိုင်လား ပုံမှန်အတိုင်းကြီးထွား ဖွံဖြိုးမှု ရှိရဲ့လား ဆိုတာကို စောင့်ကြည့်ပေးပါ။</li>
<li>ကလေးစိတ်ပါတယ်ဆို သူ့ဟာသူ စားပါစေ။ ဘေးနားကနေ စောင့်ကြည့်ပေးတာမျိုးကိုပဲ လုပ်ပါ။ ရေသောက်တယ်ဆိုရင်လည်း ဘေးကနေ ကူထိန်းပေးပြီး သူ့ဟာသူ သောက်တာကို ခွင့်ပြုပေးပါ။ ၁၅ လ အရွယ်မှာ ကလေးက လူကြီးစားတာတွေ စားနိုင်ဆိုပေမဲ့ ဆားနဲ့ အစပ်ကိုတော့ လူကြီးတွေအတိုင်း မဟုတ်ဘဲ လျှော့ကျွေးပါ။ ကလေးကို ကျန်တဲ့ မိသားစုဝင်တွေနဲ့ တစ်စားပွဲထဲ အတူ စားစေတာကလည်း ကလေးရဲ့ အစာစားတဲ့အပေါ် စိတ်ဝင်စားမှုကိုလည်း မြင့်တတ်စေနိုင်ပါတယ်။</li></ul><br>
Source-<b>Dr.MTA</b>
</body>
</html>