<!DOCTYPE html>
<head><link rel="icon" href="Project201/logo.png">
<title>နို့တိုက်မိခင်တွေ ပျားရည် ရှောင်ဖို့ လိုပါသလား</title>
<meta charset="utf-8">  
<style>
h1{background-color:pink; }
</style>
</head>
<body>
<h1>နို့တိုက်မိခင်တွေ ပျားရည် ရှောင်ဖို့ လိုပါသလား</h1>
<img src="images/imgn14.jpg" width="400" height="350">
<p>နို့တိုက်မိခင်တွေ ပျားရည် ရှောင်ဖို့ လိုပါသလား<br>

နို့တိုက်မိခင်တွေမှာ နို့ထဲကနေတစ်ဆင့် ကလေးဆီ ရောက်မှာစိုးလို့ ရှောင်တဲ့အစားအစာတွေ ရှိပါတယ်။ အဲ့ဒီ အစားအစာတွေထဲက တစ်ခုက ပျားရည်ပါ။ ပျားရည်ကို ကလေးအစာ အဆိပ်သင့်ခြင်း (Infant Botulism) ဖြစ်မှာ စိုးတဲ့အတွက် တစ်နှစ်အောက်ကလေးတွေမှာ မကျွေးကြပါဘူး။ ကလေးအစာအဆိပ်သင့်တယ် ဆိုတာ Clostridium Botulism လို့ခေါ်တဲ့ ပိုး တစ်မျိုးကြောင့် ဖြစ်ရတာပါ။</p><br>

နို့တိုက်မိခင်တွေ ပျားရည် စားလို့ရလား<br>

နို့တိုက်မိခင်တွေ ပျားရည်စားလို့ရလားဆိုတဲ့ မေးခွန်းကို ဖြေရရင်တော့ စားလို့ရပါတယ်။ ဒါပေမဲ့ ပျားရည်အစိမ်းစားတာကိုတော့ ရှောင်သင့်ပါတယ်။ ပျားရည်အစိမ်းမှာ Clostridium Botulism ပိုးတွေ ပိုပါနိုင်ပါတယ်။<br><br>

Botulism ပိုးဟာ အမေရဲ့ အစာခြေလမ်းကြောင်းထဲရောက်ရင် သေသွားပါတယ်။ ဒါကြောင့် အမေရဲ့ သွေးထဲ မရောက်နိုင်သလို မိခင်နို့ထဲမှာလဲ မပါနိုင်ပါဘူး။ ပိုးရဲ့ အရွယ်အစားဟာလည်း မိခင်နို့ထဲမှာ ပါဖို့ ကြီးလွန်းနေသလို ပိုးကထုတ်တဲ့ အဆိပ်ကလည်း မိခင်နို့ထဲမှာ မပါတဲ့အတွက် မိခင်နို့ကနေ ကလေးဆီ ကူးနိုင်စရာ မရှိပါဘူး။<br><br>

လူကြီးတွေနဲ့ မတူဘဲ ကလေးတွေရဲ့ အစာအိမ်မှာ လုံလောက်တဲ့ အက်စစ်ဓာတ် မရှိတဲ့အတွက် Botulism ပိုးကို သတ်နိုင်စွမ်း မရှိပါဘူး။ ကလေးငယ်က ပျားရည်အစိမ်းကို စားမိတယ်ဆိုရင် Botulism ပိုးဟာ အူလမ်းကြောင်းမှာ ပွားများနိုင်ပြီး အဆိပ်တွေထုတ်တဲ့အတွက် ကလေးအစာအဆိပ်သင့်ခြင်း (Infant Botulism) ကို ဖြစ်စေပါတယ်။<br><br>

နို့တိုက်နေတုန်း ပျားရည်စားမယ်ဆို ဘာတွေ သတိထားရမလဲ<br>
<ul>
<li>ပိုးတွေလက်မှာ ကပ်ပြီး ကလေးကို ကူးမှာကို ရှောင်ဖို့အတွက် လက် သေချာ ဆေးပါ။</li>
<li>ပျားရည် မဝယ်ခင် ထုတ်လုပ်ရက်နဲ့ သက်တမ်းကုန်ဆုံးရက်ကို သေသေချာချာ စစ်ဆေးပါ။</li>
<li>ပိုးသတ်ပြီးသား (Pasturized) ပျားရည်ကို ရွေးခြယ်ဝယ်ယူပါ။</li>
<li>သင့်တော်တဲ့ ပမာဏသာ ချင့်ချိန်စားပါ။</li>
<li>ဘယ်လို ပျားရည် အမျိုးအစားကို စားသင့်လဲဆိုတာကို ဆရာဝန်နဲ့ တိုင်ပင်ကြည့်ပါ။</li></ul><br>
ပျားရည်က နို့တိုက်မိခင်ကို ဘယ်လို အကျိုးပြုနိုင်သလဲ<br>

ပျားရည်ဟာ သဘာဝအတိုင်းတွေ့ရတဲ့ အချိုအရသာ ရှိတဲ့ စားစရာဖြစ်ပြီး ကျန်းမာရေးအတွက် အကျိုးကျေးဇူး အများအပြား ရှိပါတယ်။<br><br>
<ul>
<li>ပျားရည်ဟာ ကျန်းမာရေးနဲ့ ညီညွတ်ပြီး အချိုအရသာရှိတဲ့ စားစရာတစ်မျိုးဖြစ်ပါတယ်။</li>
<li>သံဓာတ်ပါဝင်တဲ့အပြင် ကယ်လ်ဆီယမ်၊ ဖောလိတ်၊ ဗီတာမင် ဘီ နဲ့ စီ တို့လည်း ပမာဏ အနည်းငယ် ပါဝင်ပါတယ်။</li>
<li>မိခင်ရဲ့ ကိုယ်ခံစွမ်းအားကို မြှင့်တင်ပေးနိုင်ပါတယ်။</li>
<li>အနာအကျက်မြန်စေပြီး အူတွင်း အနာဖြစ်တာနဲ့ အစာခြေလမ်းကြောင်းဆိုင်ရာဝေဒနာတွေကို သက်သာစေနိုင်ပါတယ်။</li>
<li>အူရောင်တာ၊ အအေးမိတာနဲ့ လည်ချောင်နာတာတွေကို သက်သာနိုင်ပါတယ်။</li>
<li>ကင်ဆာနဲ့ နှလုံးရောဂါတွေကို ကာကွယ်နိုင်စွမ်း ရှိပါတယ်။</li>
<li>ကို်ယ်ဝန်ဆောင်မိခင်တွေနဲ့ နို့တိုက်မိခင်တွေမှာ ပျားရည်ရဲ့ ဆိုးကျိုး ရှိ၊ မရှိဆိုတာ သိပ္ပံနည်းကျ စမ်းသပ်ထားတာမျိုးတော့ မရှိပါဘူး။ အကြမ်းဖျင်း ပြောရမယ်ဆို ပန်းဝတ်မှုန်နဲ့ ပျားနဲ့ ပတ်သတ်လို့ ဓာတ်မတည့်တာမျိုး  ဖြစ်ဖူးတယ်ဆိုရင်တော့ ရှောင်သင့်ပါတယ်။ ဆီးချိုရှိတဲ့သူတွေနဲ့ သွေးတွင်းသကြားဓာတ် နည်းတဲ့ သူတွေမှာတော့ သတိထားပြီး စားသင့်ပါတယ်။ ဒါကြောင့် ဆီးချိုရောဂါရှိတဲ့သူတွေ၊ တစ်နှစ်အောက် ကလေးငယ်ရှိတဲ့ နို့တိုက်မိခင်တွေအနေနဲ့ ပျားရည်ကို ပုံမှန်စပြီး စားတော့မယ်ဆိုရင် မစားခင် ဆရာဝန်နဲ့ တိုင်ပင်ကြည့်တာ အကောင်းဆုံးပါ။</li></ul><br>

အားလုံးပဲ ကျန်းမာ ချမ်းသာကြပါစေ။<br>

Source-<b>Dr.MTA</b>


</body>
</html>