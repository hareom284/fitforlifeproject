<!DOCTYPE html>
<head><link rel="icon" href="Project201/logo.png">
<title>ဦးရေပြားမှာ ဗောက်ရှိတဲ့ သားသားမီးမီးတို့ကို ဘယ်လို ရှင်းလင်းပေးမလဲ</title>
<meta charset="utf-8">  
<style>
*{background-color:black; color:white;}
h1{background-color:purple; }
</style>
</head>
<body>
<h1>ဦးရေပြားမှာ ဗောက်ရှိတဲ့ သားသားမီးမီးတို့ကို ဘယ်လို ရှင်းလင်းပေးမလဲ</h1>
<img src="images/imgn19.jpg" width="400" height="350">
<p>ဦးရေပြားမှာ ဗောက်ရှိတဲ့ သားသားမီးမီးတို့ကို ဘယ်လို ရှင်းလင်းပေးမလဲ<br>

သားသားမီးမီးတို့ရဲ့ ဦးရေပြားနဲ့ အရေပြားဟာ အရမ်းကို နူးညံ့ပါတယ်။ မွေးကင်းစကနေ တစ်နှစ်အထိ ဒီလို နူးညံ့နေတတ်ပါတယ်။ အဲဒီလိုအချိန်မှာ ကလေးရဲ့ဦးရေပြားမှာ အဖြူဖတ်လို ဒါမှမဟုတ် ဗောက်တွေ ရှိနေတယ်ဆိုရင် မိဘတွေအနေနဲ့ နှစ်သက်မှာ မဟုတ်ပါဘူး။ ဒါပေမဲ့ စိတ်ပူစရာ မလိုပါဘူး။ ကလေးငယ်တွေမှာ ဗောက်ထတာက အဖြစ်နည်းတဲ့အပြင် အန္တရာယ်လည်း မရှိပါဘူး။ ရိုးရှင်းတဲ့ နည်းလမ်းတွေနဲ့ သားသားမီးမီးတို့ရဲ့ ခေါင်းပေါ်က ဗောက်တွေကို ရှင်းလင်းဖယ်ရှားနိုင်ပါတယ်။</p><br>

ဘာလို့ သားသားမီးမီးတွေမှာ ဗောက်ထတာလဲ<br>

ဗောက်ဆိုတာ ဦးရေပြားပေါ်မှာဖြစ်တဲ့ အရေပြားရောင်ရမ်းမှုပုံစံ တစ်မျိုးပါ။ အရေခွံကွာသလို အဖတ်အဖတ်တွေ တွေ့ရတတ်ပြီး ဦးရေပြားနီရဲတာပါ ဖြစ်စေနို်င်ပါတယ်။ အများအားဖြင့်ကတော့ ဆယ်ကျော်သက်တွေမှာ တွေ့ရများပြီး အရွယ်ရောက်လာရင် နည်းပါးသွားတတ်ပါတယ်။ အဓိကကတော့ တစ်ကိုယ်ရည် သန့်ရှင်းရေး အားနည်းရင် ဖြစ်တတ်ပါတယ်။<br><br>

အဓိက အကြောင်းရင်းက ဘာလဲ<br>

ဗောက်ထရတဲ့ အဓိက အကြောင်းရင်းက ဦးရေပြားမှာရှိတဲ့ ဂလင်းတွေက လိုတာထက်ပိုပြီး အဆီတွေ ထုတ်နေလို့ ဖြစ်ပါတယ်။ ဒါမှမဟုတ် Malassezia လို့ခေါ်တဲ့ မှိုတစ်မျိုးက ဦးရေပြားကို အလွှာလိုက် မြန်မြန်ကွာစေလို့လည်း ဗောက်ထရောဂါ ဖြစ်စေပါတယ်။ နှစ်မျိုးလုံးမှာ ကလေးရဲ့ ဦးရေပြားကို ဗောက်ထစေပြီး နီရဲတာနဲ့ ဆံပင်ကျွတ်တာတွေကို ခဏတာ ဖြစ်စေနိုင်ပါတယ်။<br><br>

ဗောက်ထတာအပြင် ဦးရေပြားမှာ အဖြူလွှာတွေ ဖြစ်စေနိုင်တာက နေလောင်တာ၊ ခေါင်းလျှော်တဲ့အခါ မပြောင်စင်တာ၊ ခေါင်းအလျှော်နည်းလို့ အဆီဖတ်တွေ စုဝေးလာတာ၊ ရာသီဥတုအေးလို့ အဆီခဲလာတာနဲ့ ဦးရေပြားမှာ ပွေး၊ ဒက်ပေါက်တာတွေ ဖြစ်ပါတယ်။ သန့်ရှင်းရေးအားနည်းတဲ့သူတွေမှာ သန်းပါတွယ်လို့ ဗောက်ထသလို အဖြူဖတ်တွေ ကပ်နိုင်ပါတယ်။<br><br>

ဘယ်လို နည်းလမ်းတွေနဲ့ ဖြေရှင်းပေးလို့ရမလဲ<br>

ကလေးခေါင်းမှာ ဗောက်ထတာကို ဖြေရှင်းမယ့် နည်းလမ်းလေးတွေကတော့-<br>

(၁) ခေါင်းမလျှော်ခင်မှာ ကလေးရဲ့ခေါင်းပေါ်မှာ မြင်နေရတဲ့ အဖြူဖတ်ကြီးတွေ၊ အလွှာတွေကို ဘီးနဲ့ ညင်ညင်သာသာလေး ဖြီးပေးပါ။<br><br>

(၂) ကလေးကို ခေါင်းလျှော်ဖို့ ပုံမှန်ကလေးခေါင်းလျှော်ရည်နဲ့ နေ့တိုင်းလျှော်ပေးပါ။ သိပ်မပြင်းထန်တဲ့ ဗောက်ဆို ဒီနည်းလမ်းနဲ့ ရှင်းလင်းလို့ ရပါတယ်။ လူကြီးတွေသုံးတဲ့ ပြင်းထန်တဲ့ခေါင်းလျှော်ရည်ကို လုံးဝ ရှောင်ရှားရပါမယ်။<br><br>

(၃) ဗောက်ထတာ အရမ်းဆိုးနေရင် ကလေးဆရာဝန် ထောက်ခံထားတဲ့ ဆေးပါတဲ့ ခေါင်းလျှော်ရည်ကို သုံးရပါမယ်။ တစ်ပတ်ကို တစ်ကြိမ်ကနေ နှစ်ကြိမ်ဖြစ်ဖြစ်၊ ဆရာဝန်ညွှန်ကြားချက်အတိုင်းဖြစ်ဖြစ် လျှော်ပေးရပါမယ်။<br><br>

(၄) ကလေးကို ခေါင်းလျှော်ပေးတဲ့အခါမှာ လက်ချောင်းလေးတွေကို သုံးပြီး ကလေးရဲ့ဦးရေပြားကို နှိပ်နယ်ပေးပါ။ အမြုပ်ကို သုံးပြီး ညင်ညင်သာသာလေး နှိပ်ပြီးမှ ရေနဲ့ စင်ကြယ်သွားအောင် ဆေးပေးပါ။ ဆံသားပျော့ဆေး Conditioner မသုံးရပါဘူး။<br><br>

(၅) ကလေးဦးရေပြားကို ပုဝါနဲ့ပဲ ခြောက်သွေ့အောင် သုတ်ပေးရပါမယ်။<br><br>

(၆) လိုအပ်ရင် ဆရာဝန်ပေးတဲ့ ဗောက်မထစေတဲ့ ဦးရေပြားလိမ်းဆေးရည်ကို သုံးပေးဖို့ လိုအပ်ပါတယ်။<br><br>

(၇) အပြင်ထွက်တဲ့အခါ ရာသီဥတု ပူပြင်းရင် ကလေးငယ်ရဲ့ခေါင်းကို နေရောင်တိုက်ရိုက်မထိတွေ့အောင် ဦးထုပ် ဆောင်းပေးပါ။ ရာသီဥတု အေးမြခြောက်သွေ့တဲ့အခါ သိုးမွှေး ဦးထုပ်ဖြစ်ဖြစ်၊ အဝတ်နွေးနွေးလေး ဆောင်းထားပေးဖို့ လိုပါတယ်။<br><br>

ကူးစက်နိုင်ပါသလား<br>

ဗောက်ထတာက မကူးစက်နိုင်ပါဘူး။ ကလေးတစ်ယောက်မှာဖြစ်လို့ နောက်တစ်ယောက်ကို ကူးသွားတာ မရှိပါဘူး။ ယားယံလို့ ကလေးငယ်နေရခက်တာ၊ ဦးခေါင်းမှာ အဖြူလွှာတွေနဲ့ အမြင်မတင့်တယ်တာတွေပဲ ဖြစ်နိုင်ပါတယ်။ ဗောက်ထတာဟာ အိမ်တွင်းနည်းလမ်းလေးတွေနဲ့ပဲ သက်သာသွားအောင် လုပ်ပေးနိုင်ပါတယ်။ ဒါပေမယ့် ဒီနည်းလမ်းတွေနဲ့ မသက်သာရင်၊ ဆက်ပြီးရှိနေသေးရင်တော့ ဦးရေပြားရောဂါတွေ ဖြစ်နိုင်တဲ့အတွက် ဆရာဝန်နဲ့ ပြသဖို့ လိုပါတယ်။ သားသားမီးမီးတို့ဟာ ကျန်းမာတဲ့ ဦးရေပြားရှိဖို့ လိုအပ်ပါတယ်။ အဲဒီအတွက်လည်း မိဘတွေဟာ တာဝန်ရှိတယ်ဆိုတာ သိထားဖို့ လိုအပ်ပါတယ်။<br><br>


Source-<b>ဒေါက်တာသုတ</b>
</body>
</html>