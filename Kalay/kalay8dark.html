<!DOCTYPE html>
<head><link rel="icon" href="Project201/logo.png">
<title>အစားအသောက်ပျက်နေတဲ့ ကလေးကို ဘယ်လို အစာကျွေးရမလဲ</title>
<meta charset="utf-8">  
<style>
*{background-color:black; color:white;}
h1{background-color:moccasin;}
</style>
</head>
<body>
<h1>အစားအသောက်ပျက်နေတဲ့ ကလေးကို ဘယ်လို အစာကျွေးရမလဲ</h1>
<img src="images/imgn18.jpg" width="400" height="350">
<p>အစားအသောက်ပျက်နေတဲ့ ကလေးကို ဘယ်လို အစာကျွေးရမလဲ<br>

သားသားမီးမီးတွေကို ထမင်းကျွေးရတာက ခက်ခဲတဲ့တာဝန်တစ်ခုပါ။ ကျွေးရမယ့်အစားအစာ၊ ကျွေးရမယ့် ပမာဏရယ် ပြင်ဆင်နေတာက မိဘတွေကို တစ်နေကုန် အလုပ်ရှုပ်စေပါတယ်။ အရွယ်ရောက်ပြီး သူတွေနဲ့ မတူတာက ကလေးငယ်တွေရဲ့ အစားအသောက်ရွေးချယ်မှုဟာ တစ်နေ့နဲ့ တစ်နေ့မတူတတ်ပါဘူး။ ကြိုက်တယ်၊ မကြိုက်ဘူးဆိုတာဟာလည်း ကလေးငယ်ရဲ့ရွေးချယ်မှုပေါ် မူတည်ပါတယ်။ အစားစားချင်စိတ်ဟာလည်း တစ်နေ့နဲ့တစ်နေ့၊ တစ်လနဲ့တစ်လ ပြောင်းလဲနေတာပါ။ ဆာရင် စားတတ်တဲ့ ကလေးငယ်အဖို့ စားသင့်အချိန်မှာ မစားဘဲနေတယ်ဆိုရင်တော့ အစားအသောက်ပျက်နေတာ သေချာပါပြီ။ အဲဒီအခါမှာ မိဘတို့ စိုးရိမ်လာကြမှာပဲ ဖြစ်ပါတယ်။</p><br>

ကလေးငယ် အစာစားချင်စိတ် ပျက်နေမှန်း ဘယ်လို သိနိုင်မလဲ<br>

ကလေးငယ် အစားစားချင်စိတ် မရှိတော့ရင် ဂဏာမငြိမ်ဖြစ်မယ်၊ ဂျီကျမယ်၊ ခဏခဏ အန်မယ်၊ ချောင်းဆိုးမယ်၊ သွားရည်ကျမယ် စတာတွေအပြင် သူအကြိုက်ဆုံး အစားအသောက်ကိုတောင် မစားဘဲ ငြင်းဆန်နေတတ်ပါတယ်။ ကလေးငယ် ဘာကြောင့် အစားအသောက်ပျက်နေတယ်ဆိုတာ မိဘတွေ မသိဘူးဆိုရင်တော့ စိုးရိမ်စရာ ဖြစ်နိုင်ပါတယ်။ ဒါကြောင့် သားသားမီးမီးတွေ ဘာကြောင့် အစားအသောက် ပျက်နိုင်သလဲဆိုတာကို သိထားသင့်ပါတယ်။<br><br>

အစားအသောက်ပျက်ရတဲ့ အကြောင်းရင်းတွေက ဘာတွေလဲ<br>

ကလေးငယ်ရဲ့အစားစားချင်စိတ်က သူ့စိတ်ခံစားချက်ပေါ်လည်း မူတည်ပါတယ်။ အစားမစားချင်ရတဲ့ အဓိက အချက်တစ်ခုကတော့ ကလေးငယ် ဗိုက်မဆာလို့ပါ။ ဒီအပြင်ကို အခြားအခြေအနေနဲ့ ရောဂါတွေက ကလေးငယ် အစားစားချင်စိတ်ကို ထိခိုက်စေပါတယ်။<br><br>

၁။ အသက်နဲ့ ဆိုင်ပါတယ်<br>

ကလေးငယ် အသက်အရွယ်ကြီးပြင်းလာတဲ့အခါမှာ အစားအသောက် ပျက်နိုင်ပါတယ်။ အသက် ၆ လ အောက်မှာ ဖွံ့ဖြိုးမှု အမြင့်ဆုံးဖြစ်ပြီး အသက် ၆ လက ၁ နှစ်မှာ နှေးကွေးလာပါတယ်။ ၁ နှစ်က ၁ နှစ်ခွဲဆို ဖွံ့ဖြိုးမှုက ၁ နှစ်ကထက် ယှဉ်ရင် ပိုနှေးပါတယ်။ ဒါကြောင့် ၁ နှစ်ခွဲ ကလေးငယ်က အသက် ၁ နှစ် ကလောက်တော့ အစားများများစားမှာ မဟုတ်တော့ပါဘူး။ ဒီအချိန်မှာ ကယ်လ်လိုရီ သိပ်မလိုလို့ပဲ ဖြစ်ပါတယ်။<br><br>

(၂) သွားပေါက်လာလို့ပါ<br>

သွားပေါက်ရင် အစားအသောက်ပျက်နိုင်ပါတယ်။ အများအားဖြင့် ၆ လကျော်တာနဲ့ ငယ်သွား ပေါက်စပြုလာပါပြီ။ သွားဖုံးကို ထိုးခွဲပြီး သွားအသစ်ထွက်လာတဲ့အတွက် သွားဖုံးနာတာ၊ ပါးစောင်နာတာ ရှိနေတတ်ပါတယ်။ ဒီအချိန်မှာ အစားစားဖို့ ငြင်းဆန်နေတတ်ပါတယ်။ အရည်ဖြစ်ဖြစ်၊ အစားအစာ၊ သစ်သီးဝလံဖြစ်ဖြစ် ကျွေးပေးနိုင်ပါတယ်။ ၂ ပတ်အတွင်း သက်သာသွားတတ်ပါတယ်။ ၂ ပတ်ကျော်လို့ မသက်သာရင် ဆရာဝန်ကို ပြပါ။<br><br>

(၃) လည်ချောင်း နာနေတာပါ<br>

လည်ချောင်းနာရင် ကလေးသိပ်မစားတော့ပါဘူး။ ဗိုင်းရပ်စ်ပိုးဝင်ပြီး ကလေးငယ် ဖျားနာတဲ့အခါမှာ လည်ချောင်းပါ နာတတ်ပါတယ်။ ဒါက ကလေးငယ်အစားအသောက်ပျက်ရတဲ့ အကြောင်းရင်းတစ်ခုပါပဲ။ ဖျားမယ်၊ လည်ချောင်းနာမယ်၊ သွားရည်တွေကျမယ်၊ အစာမျိုချတဲ့အခါမှာ ခက်ခဲနာကျင်နေမယ်ဆိုရင်တော့ ဆရာဝန်နဲ့ ပြသဖို့ လိုပါတယ်။<br><br>

(၄) ရာသီဥတုကြောင့်ပါ<br>

ရာသီဥတု ပူပြင်းတဲ့အခါနဲ့ အစားအသောက်က ပူနေတဲ့အခါ ကလေးငယ် အစား ကောင်းကောင်း မစားတော့ပါဘူး။ အစာမကျွေးခင် ပူနေတဲ့အစားအစာဆို အအေးခံပါ။ ကလေးကို ပေါ့ပေါ့ပါးပါး ဝတ်ဆင်ထားပါ။ လေဝင်လေထွက်ကောင်းပြီး အရိပ်ရတဲ့နေရာ၊ အေးတဲ့နေရာမှ ထမင်းကျွေးပါ။<br><br>

(၅) အစားအစာတွေကြောင့်လည်း ပါ ပါတယ်<br>

အစားအသောက်ကြောင့်လည်း အစာစားချင်စိတ် ပျက်နိုင်ပါတယ်။ အစာခြေဖျက်ဖို့ ခက်ခဲတဲ့ အစားအစာတွေကို ကျွေးထားတယ်ဆိုရင် ကလေးက ဗိုက်ပြည့်နေပြီး နောက်ထပ်စားဖို့ ငြင်းဆန်တတ်ပါတယ်။ ဆန်လုံးပြည့် အစားအစာတွေ ဥပမာ ဆန်လုံးပြည့်ကွေကာ၊ ဆန်လုံးပြည့်ပေါင်မုန့် စတာတွေက အမျှင်ဓာတ် အများကြီးပါတဲ့အတွက် အစာခြေဖျက်ဖို့ ခက်စေပါတယ်။<br><br>

(၆) အစာ အသစ်ကြောင့် ဖြစ်နိုင်ပါတယ်<br>

အစားအသောက် အပြောင်းအလဲမှာ အစာစားချင်စိတ် ထိခိုက်တတ်ပါတယ်။ အရည်ကနေ အဖတ်ကို ပြောင်းကျွေးတဲ့အခါ အစာခြေဖျက်ဖို့ အချိန်ယူရပါတယ်။ ဒါကြောင့် အစားအသောက်အသစ်ကို ပြောင်းကျွေးမယ်ဆိုရင် နည်းနည်းချင်းစီသာ စပြီးကျွေးသင့်ပါတယ်။<br><br>

(၇) နေမကောင်းလို့ပါ<br>

ကလေးငယ် နာမကျန်းဖြစ်တာ၊ သံတွယ်တာ၊ ဝမ်းချုပ်တာ စတဲ့ အခြေအနေတွေကလည်း အစားစားချင်စိတ်ကို ထိခိုက်စေနိုင်ပါတယ်။<br><br>

ကလေးငယ်ရဲ့ အစာစားချင်စိတ်ကို မြင့်တက်စေဖို့ ဘာတွေ လုပ်ဆောင်ရမလဲ<br>

(၁) ဇင့်ဓာတ် ကို တိုးကျွေးပါ<br>

ဇင့်ဓာတ်ဟာ အစာခြေဖျက်မှုကို ကောင်းစေပါတယ်။ ဇင့်ဓာတ် ခန္ဓာကိုယ်ထဲမှာ နည်းနေရင် အစာစားချင်စိတ်ကို ကျဆင်းစေပါတယ်။ ဒါကြောင့် ဇင့်ဓာတ်ပါတဲ့ ကြက်သား၊ ဖရုံသီး၊ ဖရုံစေ့နဲ့ သီဟိုစေ့ စတာတွေကို ကလေးကို ကျွေးပေးဖို့ လိုပါတယ်။<br><br>

(၂) အစာစားချိန်ကို မှန်မှန်ပိုင်းခြားပါ<br>

ကလေးငယ်တွေဟာ အစာခြေဖျက်ဖို့ ၃ နာရီက ၄ နာရီ ကြာပါတယ်။ အစာကျွေးချိန် ဆက်နေရင်တော့ ကလေးငယ် ကောင်းကောင်းစားမှာ မဟုတ်တော့ပါဘူး။ ဒါကြောင့် အစာစားချိန်ကို လုံလုံလောက်လောက် ပိုင်းခြားထားပါ။<br><br>

(၃) အစာ စားချင်စိတ်ကို အစာနဲ့ပဲ မြှင့်တင်ပါ<br>

ကလေးငယ်ရဲ့ အစာစားချင်စိတ်ကို တက်စေတဲ့အစားအသောက်တွေကို သူ့ကို ကျွေးမယ့်ဟင်းထဲ နည်းနည်းစီ ထည့်ချက်ပြုတ်ပေးပါ။ အဲဒါတွေက ပင်စိမ်း၊ သစ်ကြမ်းပိုးခေါက်မှုန့်၊ ဂျင်း၊ ပူစီနံ၊ မြေပဲ စတာတွေပဲဖြစ်ပါတယ်။<br><br>

ကလေးငယ် အစားစားချင်စိတ် ပျက်နေတဲ့အခါ ဘယ်လိုပြုစုပေးရမလဲ<br>

ကလေးက ခါတိုင်းထက် အစာသိပ်မစားတဲ့အခါမှာ သူ့ရဲ့ အပြုအမူတွေကို စောင့်ကြည့်ပါ။ တစ်ခါတလေမှာ သူ့ဘာသူ ပြန်စားနိုင်ပါတယ်။ ကလေးအသက်အရွယ်နဲ့ သင့်တော်တဲ့ အစားအသောက် ပမာဏကို ကျွေးပါ။ ကျန်းမာရေးနဲ့ ညီညွတ်တဲ့အစားအသောက်မျိုးကို ရွေးချယ်ပြီး အစားစားချိန်ကို လုံလုံလောက်လောက် ပိုင်းခြား ကျွေးမွေးဖို့ လိုပါတယ်။

ဘယ်အချိန်မှာ ဆရာဝန်နဲ့ ပြသင့်လဲ<br>
<ul>
<li>ကလေးကို အစာစားချင်စိတ် တက်လာအောင် ပြုစုပေးပေမယ့် တိုးတက်မှု ရှိမလာတဲ့အခါ</li>
<li>အစာစားချင်စိတ်က တစ်ပတ်လောက်အထိကို ပျက်နေတဲ့မှာ</li>
<li>အစားအသောက်ပျက်တာအပြင် ခန္ဓာကိုယ်မှာ အနီစက်ထွက်တာ၊ ဖျားတာ၊ ဝမ်းအရောင်ပြောင်းလာတာ</li>
<li>အစားအသောက်ပျက်တဲ့အပြင် ကလေးရဲ့ကိုယ်အလေးချိန်ပါ ကျဆင်းလာတယ်ဆိုရင်တော့ ဆရာဝန်နဲ့ ချက်ချင်း ပြသရပါမယ်။</li></ul><br>
ကလေးတွေကို အစားအစာကျွေးမွေးရတာလည်း အနုပညာ ဆန်ပါတယ်။ ကလေးငယ်ရဲ့ စိတ်အနေအထားပေါ် မူတည်ပြီး ကျန်းမာရေးနဲ့ ညီညွတ်အောင်၊ သန်မာအောင်၊ ဖွံ့ဖြိုးအောင် အစားအစာတွေကို ရွေးချယ်ကျွေးမွေးရတဲ့အပြင် အစားစားချင်စိတ် မပျက်အောင်လည်း ထိန်းသိမ်းရပါတယ်။ ဒါကြောင့် ကလေးငယ်တွေ အစားအသောက်ပျက်တ
ဒါကြောင့် ကလေးငယ်တွေ အစားအသောက်ပျက်တဲ့အခါမှာ လုပ်ဆောင်နို်င်မယ့် နည်းလမ်းလေးတွေကို ဗဟုသုတ ရဖွယ်ရာ ရေးသားဖော်ပြလိုက်ရပါတယ်။<br><br>

Source-<b>ဒေါက်တာသုတ</b>
</body>
</html>