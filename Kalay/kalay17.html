<!DOCTYPE html>
<head><link rel="icon" href="Project201/logo.png">
<title>ကလေးငယ် အရေပြား ကျန်းမာစေရန်</title>
<meta charset="utf-8">
<style>
h1{background-color:green; }
</style>
</head>
<body>
<h1><b>ကလေးငယ် အရေပြား ကျန်းမာစေရန်</b></h1>
<img src="images/kalay17.png" width="250" height="250">
<br><br>လူ့လောကကြီးထဲကို အခုတလောကမှ စတင်ဝင်ရောက်လာတဲ့ ကလေးငယ်လေးတွေရဲ့ အရေပြားက အရမ်းနူးညံ့ပြီး လူကြီး အရေပြားတွေလို အမှားမခံနိုင်သေးတဲ့အတွက် လိုအပ်တဲ့ ဂရုစိုက်မှုတွေ ကြိုတင်ကာကွယ်မှုတွေ လိုအပ်ပါတယ်။ ဒီလိုမျိုး မကာကွယ်ဘူး ဒါမှမဟုတ် ဂရုမစိုက်ဘူးဆိုရင်တော့ သင့်ကလေးရဲ့ အရေပြားနုနုလေးမှာ မလှမပနဲ့ အကွက်တွေ ဖြစ်ပေါ်တတ်ပါတယ်။ သင့် ကလေးငယ်အတွက် ဘာကြောင့် ဂရုစိုက်သင့်တာလဲဆိုတာကတော့-
ကလေးတွေရဲ့ အရေပြားတွေက ပါးပြီး နူးညံ့ပါတယ်။
ပတ်ဝန်းကျင်အသစ်နဲ့ လိုက်လျောညီထွေရှိဖို့အတွက် အချိန်ပိုယူရပါတယ်။
ကလေးငယ်ရဲ့ ပထမ အစောပိုင်းလတွေမှာ ဓာတ်မတည့်တာ အဖြစ်များပါတယ်။
<h3><b>ကလေးငယ်ရဲ့ အရေပြားကို ဘယ်လို ထိန်းသိမ်းကြမလဲ</b></h3>
<h3><b>ရေချိုးရင် ဂရုစိုက်ပါ</b></h3>
မိခင်တွေက မိမိတို့ ကလေးငယ်ကို ရေချိုးဖို့အတွက် စိတ်ဝင်စားကြပါတယ်။ ရေချိုးပေးတဲ့အခါမှာ ခေါင်းလျှော်ရည်၊ ဆပ်ပြာတွေကို ကလေးငယ်ကို ဓာတ်မတည့်မှု မဖြစ်စေတဲ့ အမျိုးအစားတွေကိုသာ သုုံးသင့်ပါတယ်။ ကလေးငယ်ကို ဆပ်ပြာနူးညံ့တာနဲ့ ရေခပ်နွေးနွေးနဲ့ ချိုးပေးသင့်ပါတယ်။ ကလေးငယ်ကို အဝတ်အစား လဲပေးချိန်မှာ ခြောက်အောင်သုတ်ဖို့နဲ့ အအေးမမိစေဖို့အတွက် အဲယားကွန်းနဲ့ ပန်ကာတွေကို ပိတ်ထားဖို့ လိုအပ်ပါတယ်။
<h3><b>ပေါင်ဒါမှုန့် သေချာရွေးခြယ်ပါ</b></h3>
ကလေးအတွက်ဆိုရင် ကလေးငယ်တွေ သုံးဖို့အတွက် သီးသန့်ရည်ရွယ်ပြီး ထုတ်ထားတဲ့ အမွှေးနံမပါတဲ့ ပေါင်ဒါတွေကိုသာ အသုံးပြုသင့်ပါတယ်။ ဒါမှသာ ကလေးငယ်ရဲ့ အရေပြားကို ထိခို်က်စေတဲ့ ဓာတုပစ္စည်းတွေ မပါမှာ ဖြစ်ပါတယ်။ မလိုလားအပ်တဲ့ ပြသနာတွေ မဖြစ်စေဖို့အတွက် တတ်နိုင်သမျှ သေးခံထားတဲ့နေရာမှာ ပေါင်ဒါ မလိမ်းစေချင်ပါဘူး။
<h3><b>သေးခံ လဲပေးပါ</b></h3>
သေးခံတွေဆိုတာ ကလေးငယ်အတွက် သန့်ရှင်းလန်းဆန်းစေဖို့အတွက် အသုံးပြုတာ ဖြစ်ပါတယ် ။ ဒါပေမဲ့ တချို့ သေးခံတွေက ကလေးငယ်ရဲ့ အရေပြားကို ထိခိုက်စေပြီး ပိုးဝင်စေတဲ့အတွက် အသုံးပြုပြီးတိုင်း အမြန်ဆုံး လဲလှယ်သင့်ပါတယ် ။ သေးခံကို အမြန်ဆုံး လှဲလှယ်ပေးရင်တော့ သိပ်ပြီး ပြဿနာ မရှိပေမဲ့ တစ်နေကုန် ဒီသေးခံတစ်ခုတည်းဆိုရင်တော့ ကလေးအတွက် မကောင်းပါဘူး။ သေးခံကြောင့်ဖြစ်တဲ့ အရေပြားအကွက်တွေက အများအားဖြင့် သိပ်ပြသနာကြီးကြီးမားမား မဟုတ်ဘဲ အမြန်သက်သာလေ့ရှိပေမဲ့ တချို့အကွက်တွေကတော့ ပိုးဝင်ခြင်းရဲ့ လက္ခဏာတွေ ဖြစ်တတ်ပါတယ်။ ဒီလိုဆိုရင်တော့ ကလေးအထူးကုဆီ သွားပြဖို့ လိုအပ်ပါတယ်။
<h3><b>အရေပြား ပြဿနာတွေကို ဆန်းစစ်ပါ</b></h3>
မွေးရာပါအမှတ်တွေက မျိုးရိုးလိုက်တာ မဟုတ်ပေမဲ့ ဒါကိုတော့ မ်ိဘတွေက မစိုးရိမ်တတ်ကြပါဘူး။ ဒါပေမဲ့ စိုးရိမ်သင့်တဲ့ လက္ခဏာတွေကတော့-
မျက်နှာ၊ လက်မောင်း၊ တံတောင်ဆစ်၊ ရင်ဘတ်နဲ့ ဒူးအောက်တွေမှာ ညှင်းပုံစံ ယားတတ်တဲ့ အနီကွက်တွေက ပန်းနာရင်ကျပ်ရောဂါနဲ့ ဆက်စပ်တတ်ပါတယ်။
ကလေးငယ်တွေမှာ ဝက်ခြံတွေ တစ်ခါတစ်လေဖြစ်တတ်ပြီး လူငယ်အရွယ်မှာ ပေါက်သလိုမျိုးနဲ့တော့ မတူပါဘူး။ ဒါပေမဲ့ ဆက်ရှိနေရင်တော့ ကလေးဆရာဝန်နဲ့ ပြသသင့်ပါတယ်။
<h3><b>အရေပြား ခြောက်သွေ့နေပြီလား</b></h3>
ကလေးငယ် အရေပြားခြောက်သွေ့တဲ့အခါမှာတော့ သဘာဝက ထုတ်ထားတဲ့ အရေပြား စိုစွတ်စေတဲ့ အစိုဓာတ်ထိန်းခရင်မ်တွေကို အသုံးပြုသင့်ပါတယ် ။ ကလေးငယ်ကို မကြာခဏ ရေချိုးတာကို ရှောင်ကြဉ်ရမှာပါ။ ကလေးအတွက် သုံးတဲ့ ပစ္စည်းတွေ၊ ခေါင်းလျှော်ဆပ်ပြာတွေနဲ့ ဆပ်ပြာတွေက ကလေးငယ်တွေ သုံးဖို့အတွက် သီးသန့်ရည်ရွယ်ထားတဲ့ ထုတ်ကုန်တွေကိုပဲ သုံးသင့်ပါတယ်။
<h3><b>ကလေးရဲ့ အရေပြား အမြဲကျန်းမာစိုပြေနေဖို့အတွက်</b></h3>
အရည်ပြားက မဖွံဖြိုးသေးတဲ့အတွက် အသက် ၆ လ ခန့် အထိ နေရောင်ခြည်နဲ့ တိုက်ရိုက် မထိပေးသင့်ပါဘူး။
ကလေးငယ်ရဲ့ အဝတ်တွေက သန့်ပြန့်ပြီး သေချာလျှော်ဖွပ်ထားတာ ဖြစ်သင့်ပါတယ်။
ကလေးအဝတ်တွေကို ချောင်ချောင်ချိချိနဲ့ ပေါ့ပေါ့ပါးပါး အဝတ်တွေကိုသာ ဝတ်သင့်ပါတယ်။
<br><br>ဒါတွေကတော့ သင့်ရဲ ့ အဖိုးထိုက်တန်တဲ့ ကလေးငယ် အရေပြား ကျန်းမာရေးအတွက် ဘာတွေ လုပ်သင့်လဲဆိုတာတွေပဲ ဖြစ်ပါတယ်။
<br><br>Source-<b>ဒေါက်တာအောင်ကျော်မြင့်</b>
</body>
</html>