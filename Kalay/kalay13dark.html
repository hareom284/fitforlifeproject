<!DOCTYPE html>
<head><link rel="icon" href="Project201/logo.png">
<title>မွေးကင်းစ ကလေးပျော့ခွေခြင်း  </title>
<meta charset="utf-8">
<style>
*{background-color:black; color:white;}
h1{background-color:gray; }
</style>
</head>
<body>
<h1>မွေးကင်းစ ကလေးပျော့ခွေခြင်း  </h1>
<img src="images/kalay13.png" width="250" height="250">
<br><br>သင့်ရဲ့ကလေး ဒါမှမဟုတ် သင့်ရဲ့ပတ်ဝန်းကျင်မှာ ဖွံ့ဖြိုးမှုနှေးကွေးတဲ့သူတွေကို မြင်ဖူးပါသလား။ ကောင်းကောင်းမတ်တပ်မရပ်နိုင်၊ ဇက်မခိုင်တဲ့ကလေးငယ်တွေကို တွေ့ဖူးပါသလား။ အဖြစ်နည်းတဲ့အပြင် လူသိလည်းနည်းတာမို့ ဒီရောဂါအကြောင်းကို ရှာဖွေလေ့လာပြီး တင်ပြလိုက်ပါတယ်။
.
.
.
<br><br>မွေးကင်းစကလေးငယ်တွေမှာ ခန္ဓာကိုယ်နဲ့အဆစ်တွေ လှုပ်ရှားမှုအတွက် ကြွက်သားတုံ့ပြန်မှုအားနည်းတဲ့ ရောဂါတစ်ခုရှိပါတယ်။ ဒါကို Floppy Infant Syndrome ( FIS) လို့ ခေါ်ပါတယ်။ မွေးဖွားပြီးချင်း မိနစ်အနည်းငယ်အတွင်းမှာပဲ ဒီရောဂါ ရှိ၊ မရှိကို ဆရာဝန်တွေက သိနိုင်ပါတယ်။ ကလေးအများစုက လောကထဲစဝင်လာတာနဲ့ ငိုပြီးအကြောက်အကန်ရုန်းပြီး ထွက်လာကြတာပါပဲ။ ဒါပေမဲ့ ကြွက်သားတုံ့ပြန်မှု အားနည်းတဲ့ကလေးကျတော့ ခြေလက်လှုပ်ရှားမှုမှာ အားမပါနိုင်တော့ပါဘူး။ ဒီရောဂါရဲ့ နောက်ဆက်တွဲဆိုးကျိုးကတော့ ကလေးငယ်တွေ ကြီးထွားဖွံ့ဖြိုးမှုပိုင်းမှာ ပြဿနာဖြစ်စေနိုင်ပါတယ်။
<br><br>မွေးစကလေး ပျော့ခွေခြင်းလို့ခေါ်ရတဲ့အကြောင်းကတော့ ကလေးငယ်ရဲ့လက်မောင်း၊ လက်ကောက်ဝတ်၊ ဒူးခေါင်းနဲ့ ဦးခေါင်းပိုင်း အနေအထားများက ထိန်းချုပ်နိုင်စွမ်းမရှိဘဲ ပျော့တွဲနေတာကြောင့် ဖြစ်ပါတယ်။ ကလေးကိုချီထားရတာထက် အရုပ်တစ်ရုပ်ကို မချီထားရတာနဲ့ပိုတူပါတယ်။
<br><br>ဥပမာ အနေနဲ့ ပုံမှန်ကလေးတစ်ယောက်ဟာ လက်မောင်းကွေးပြီးပြန်ဆန့်ဖို့အတွက် အချိန်ဘယ်လောက်မှမကြာဘဲ ပြန်ဆန့်နိုင်ပါတယ်။ ဒီရောဂါရှိနေတဲ့ ကလေးတစ်ယောက် လက်ပြန်ဆန့်ဖို့ဆိုတာ ကြွက်သားတုံ့ပြန်မှုအား နည်းတာကြောင့် အချိန်တော်တော်ယူရပါတယ်။ ဒါတွေအပြင် တခြားလက္ခဏာတွေလည်း ရှိပါသေးတယ်။
<br><br>ကလေးငယ်ဟာ ဦးခေါင်းလှုပ်ရှားမှုကို ထိန်းချုပ်နိုင်စွမ်းအားနည်းပြီး ဇက်လည်နေခြင်း
အသက်အရွယ်နှင့်အလိုက် ဖွံ့ဖြိုးမှုပိုင်းဆိုင်ရာ နှေးကွေးခြင်း
မေးရိုးနှင့် တင်ပါးဆုံရိုးများ မကြာခဏအဆစ်လွဲခြင်း
ကြွက်သားဖွံ့ဖြိုးမှုအားနည်းသည့်အတွက် ကြွက်သားသိမ်လာခြင်း
ချောင်းဆိုးရခက်ခဲခြင်း
အစာမျိုချရခက်ခဲခြင်းများ ဖြစ်တတ်ပါတယ်။
<br><br>ဒီလက္ခဏာတွေက အသက် ၆ လ မှ ၁ နှစ်ကြား တွေ့မြင်နိုင်တဲ့ လက္ခဏာရပ်များဖြစ်ပါတယ်။ ဒီလက္ခဏာတွေကို သင့်ကလေးမှာတွေ့ရှိပြီဆိုရင် ဆရာဝန်နဲ့ တိုင်ပင်ဆွေးနွေးသင့်ပါတယ်။ လိုအပ်တဲ့ ကျန်းမာရေးစစ်ဆေးမှုတွေ ဖြစ်တဲ့ သွေးစစ်ခြင်း၊ ကွန်ပျူတာဓာတ်မှန်ရိုက်ခြင်း၊ ကြွက်သားစစစ်ဆေးခြင်း၊ သံလိုက်ဓာတ်မှန်ရိုက်ခြင်းများကို ပြုလုပ်ဖို့ လိုအပ်ပါတယ်။
<br><br><b>ဖြစ်ပွားစေသည့် အကြောင်းအရင်းများ</b>
<br><br>ဒီရောဂါကိုဖြစ်စေသည့် အကြောင်းအရင်းများစွာကို ခွဲခြားလိုက်ရင် နှစ်မျိုး ထွက်လာပါတယ်။ မွေးရာပါ အကြောပျော့ရောဂါနှင့် မွေးဖွားပြီးနောက်ပိုင်းမှ အကြောင်းတစ်စုံတစ်ရာကြောင့် ဖြစ်ပွားခြင်းဆိုပြီး ခွဲခြားလိုက်ပါတယ်။ အဖြစ်များတဲ့အကြောင်းအရင်းတွေကတော့
Down’s syndrome – အားလုံးမြင်ဖူးကြမှာပါ။ ဒီရောဂါခံစားနေရတဲ့ကလေးငယ်တွေရဲ့ မျက်နှာသွင်ပြင်ဟာတူူတူပါပဲ။
Cerebral Palsy လို့ခေါ်တဲ့ မွေးရာပါ ဖွံဖြိုးမှုနှေးကွေးသောရောဂါ
Myasthenia Gravis Syndrome ဆိုတဲ့ ကြွက်သားအားနည်းရောဂါ
ခြေလက်များဆာခြင်း သို့မဟုတ် ကြွက်သားလှုပ်ပုံမူမမှန်သောရောဂါ
ကြွက်သားသိမ်ရောဂါ
ဦးနှောက်ဒဏ်ရာရသူတွေပဲ ဖြစ်ပါတယ်။
<br><br><b>ကုသနည်းများ</b>
<br><br>မွေးကင်းစကလေးပျော့ခွေခြင်းရောဂါ ကုသဖို့အတွက် တစ်သမတ်တည်း ကုသနည်းတော့မရှိသေးပါဘူး။ ရောဂါဖြစ်စေတဲ့အကြောင်းတရားနဲ့ ရောဂါလက္ခဏာပေါ်မူတည်ပြီးတော့ ကုသမှုပုံစံအမျိုးမျိုး ရှိပါတယ်။ ကြွက်သားတုံ့ပြန်မှု အားကောင်းအောင် လှုံ့ဆော်ပေးတဲ့ ကိုယ်လက်လှုပ်ရှားကုသမှုနဲ့ ကုသနိုင်ပါတယ်။
<br><br>တကယ်လို့ သင်ကလေးမှာ ဒီရောဂါတွေ ဖြစ်နေမလားလို့ သံသယရှိခဲ့ရင် ဆရာဝန်ဆီကို တတ်နိုင်သမျှ မြန်မြန်သွားဖို့ လိုအပ်ပါတယ်။ စောစောသိ မြန်မြန်ကုမှ ရောဂါကိုတားဆီးနိုင်မှာပါ။
<br><br>သင်သာ ယခုအချိန်မှာ ကိုယ်ဝန်နဲ့ဖြစ်နေရင်၊ မွေးဖွားလာမယ့်သင့်ကလေးကို ဒီရောဂါမဖြစ်စေချင်ရင် ဆရာဝန်မညွှန်ကြားဘဲ မိမိသဘောနဲ့မိမိ ဘာဆေးမှမသောက်သုံးပါနဲ့။ အဓိကအားဖြင့် ဦးနှောက်နဲ့ အာရုံကြောကို ထိခိုက်စေမယ့် Benzodiazepine ( ဒိုင်ယာစီပင်) သောက်သုံးခြင်းကို အထူးရှောင်ကြဉ်ရပါမယ်။ အာဟာရပြည့်ဝမယ့် သဘာဝကရရှိတဲ့ အစားအစာတွေကိုပဲ ရွေးချယ်စားသုံးပါ။
<br><br>ဒီရောဂါဟာ တစ်သက်လုံးဖြစ်သွားနိုင်တဲ့ရောဂါဖြစ်ပေမယ့် စောစောသိပြီး မြန်မြန်ဆန်ဆန်ကုသနိုင်ရင် ပုံမှန် လူကောင်းနီးပါးအတိုင်း နေထိုင်သွားနိုင်ပါတယ်။ ဒါ့အပြင် မိသားစုနဲ့ ပတ်ဝန်းကျင်ရဲ့ ဖေးမကူညီမှုတွေလည်း လိုအပ်ပါသေးတယ်။
<br><br>Source-<b>Paing</b>
</body>
</html>