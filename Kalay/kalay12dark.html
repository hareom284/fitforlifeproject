<!DOCTYPE html>
<head><link rel="icon" href="Project201/logo.png">
<title>ကလေးတွေ လုံလောက်တဲ့ အိပ်ချိန်ရအောင် ဘယ်လိုပြင်ဆင်ပေးမလဲ</title>
<meta charset="utf-8">
<style>
*{background-color:black; color:white;}
h1{background-color:gray; }
</style>
</head>
<body>
<h1>ကလေးတွေ လုံလောက်တဲ့ အိပ်ချိန်ရအောင် ဘယ်လိုပြင်ဆင်ပေးမလဲ </h1>
<img src="images/kalay12.png" width="250" height="250">
<br><br>ကလေးတစ်ယောက် ညဘက်မှာ အိပ်ရာဝင်ဖို့၊ ကောင်းကောင်း အိပ်စက်နိုင်ဖို့ ပြင်ဆင်ပေးရတာဟာ ဘယ်လောက်ခက်ခဲလဲ ဆိုတာ မိဘတိုင်း ကောင်းကောင်း သဘောပေါက်မှာပါ။ ဒါပေမဲ့ ဒီလို ခက်ခဲရတာဟာ ကလေးရဲ့ အိပ်ချိန်မှန်ဖို့အတွက် မိဘတွေ ကိုယ်တိုင်က သတိမထားမိတဲ့ အမှားတွေ လုပ်မိနေတတ်တာကြောင့် ဖြစ်တတ်ပါတယ်။
ကလေးကို ညအိပ်ရာဝင်ချိန်မှာ ဘုရားရှိခိုးတဲ့ အကျင့်လုပ်ပေးတာ ကောင်းပေမဲ့ လုံလောက်တဲ့ အိပ်စက်ချိန် ရအောင် အကျင့်လုပ်ပေးတာကလည်း အရေးကြီးလှပါတယ်။ လုံလောက်တဲ့ အိပ်စက်ချိန် မရှိတာဟာ ကလေးကို ဆိုးကျိုးတွေ အများကြီး ဖြစ်စေနိုင်တဲ့အပြင် ကလေးရဲ့ အာရုံစူးစိုက်နိုင်စွမ်းကိုလည်း လျော့နည်းစေနိုင်ပါတယ်။ ဒါ့အပြင် တစ်နေကုန် နှုံးနေပြီး ပင်ပန်းနေတာမျိုးတွေ ဖြစ်နိုင်ပါတယ်။ ကြာရှည်အိပ်ရေးပျက်တာတွေ ဖြစ်လာရင်တော့ ကလေးရဲ့ ကျန်းမာရေးကို ထိခိုက်လာစေနိုင်ပါတယ်။ ဒါကြောင့် ကလေးကို လုံလောက်တဲ့ အိပ်ချိန်ရအောင် ဘယ်လိုတွေ ပြင်ဆင်ပေးသင့်သလဲဆိုတာ ပြောပြပါမယ်။
<h3><b>ကလေးနဲ့တူတူ အိပ်ရာဝင်ပါ</b></h3>
မိသားစု တော်တော်များများမှာ တွေ့ရတတ်တဲ့အကျင့်တစ်ခု ရှိပါတယ်။ ဒါကတော့ ကလေးကို စောစောအိပ်ရာဝင်ခိုင်းပြီး လူကြီးတွေက တီဗွီကြည့်နေတာမျိုး၊ တစ်ခုခု စားနေတာ၊ စကားထိုင်ပြောနေတာ စတာတွေ လုပ်တတ်ကြပါတယ်။ ဒီလိုလုပ်တာဟာ ကလေးကို ကောင်းကောင်းအိပ်ပျော်စေမှာ မဟုတ်ပါဘူး။ ဒါကြောင့် ကလေးကို အိပ်ရာဝင်ခိုင်းပြီးတဲ့အခါ တခြားအိမ်သားတွေပါ အတူလိုက်ပြီး အိပ်ရာဝင်လိုက်တာ ဒါမှမဟုတ် အိပ်ရာထဲလိုက်ဝင်ပြီး ကလေးအိပ်ပျော်သွားပြီးမှ လုပ်လက်စအလုပ်တွေ ပြန်လုပ်တာက နည်းလမ်းကောင်းတစ်ခု ဖြစ်ပါတယ်။
<h3><b>အိပ်တာနဲ့ ပတ်သတ်တဲ့ရောဂါတွေများ ရှိနေလား</b></h3>
တချို့ကလေးတွေမှာ စောစောအိပ်ရာဝင်သွားပြီးရင် မနက်စောစော နိုးနေတတ်ပါတယ်။ ဒီလို ဖြစ်တာဟာ ပုံမှန်ဖြစ်စဉ်ပါပဲ။ ဒါပေမဲ့ တချို့ကလေးတွေမှာတော့ ညဘက်မှာ ခဏခဏ နိုးနေတာမျိုး ဖြစ်တတ်ပါတယ်။ ဒါဟာ ကလေးမှာ အိပ်စက်တာကို အနှောက်အယှက် ဖြစ်စေတဲ့ ပြဿနာတစ်ခုခု ဖြစ်နေတာ ဖြစ်နိုင်ပါတယ်။ ဒီလို ကလေးတွေဟာ ဘယ်လောက် စောစော အိပ်ရာဝင်ဝင် မနက်ကျရင် အိပ်ရေးမဝဘဲ ဂျီကျနေတာမျိုး ကြုံရနိုင်ပါတယ်။ ဒါကြောင့် ကလေးက အိပ်ရေးမဝသလို ဖြစ်ဖြစ်နေတာကြာနေပြီဆိုရင်တော့ ဆရာဝန်နဲ့ ပြသတိုင်ပင်သင့်ပါတယ်။
<h3><b>ညဘက် ဗိုက်ဝအောင်ကျွေးပါ</b></h3>
လူကြီးတွေအတွက်ကတော့ ညစာစားတာက နည်းလေကောင်းလေလို့ ဆိုကြပေမဲ့ ကလေးတွေအတွက်တော့ မဟုတ်ပါဘူး။ ကလေးတွေမှာ ညစာစားတာ နည်းသွားရင် အိပ်ချိန်မှာ ဗိုက်ဆာလို့ ပြန်နိုးလာတတ်တာမျိုး ရှိပါတယ်။ ဒါကြောင့် ကလေးကို ညစာ စောစော ကျွေးထားရင်တောင် ကျန်းမာရေးနဲ့ ညီညွတ်တဲ့ အရွက်သုပ်ဖြစ်ဖြစ်၊ သရေစာတစ်မျိုးမျိုး ဖြစ်ဖြစ် ကျွေးပေးမယ်ဆိုရင်တော့ ကောင်းကောင်းအိပ်ပျော်မှာ ဖြစ်ပါတယ်။
<h3><b>ဖက်ခေါင်းအုံး၊ အရုပ် ထားပေးပါ</b></h3>
ကလေးက မိဘတွေနဲ့ အတူတူမအိပ်တော့ဘဲ စပြီး တစ်ယောက်ထဲ ခွဲအိပ်ပြီ ဆိုပါစို့။ မိဘတွေကို ဖွင့်မပြောပေမဲ့ သူ့စိတ်ထဲမှာ ကြောက်စိတ်ဖြစ်ဖြစ်၊ အားငယ်စိတ်ဖြစ်ဖြစ် တစ်ခုခုတော့ ခံစားနေရမှာ အမှန်ပဲ ဖြစ်ပါတယ်။ ဒါကြောင့် ကောင်းကောင်း အိပ်မပျော်နိုင်တာ ဖြစ်တတ်ပါတယ်။ ဒီလိုဖြစ်ရင်တော့ ဖက်ခေါင်းအုံးလေးဖြစ်ဖြစ် ကလေးကြိုက်တဲ့ အရုပ်လေးဖြစ်ဖြစ် ဝယ်ပေးလိုက်ပြီး ကလေးနဲ့တူတူ အိပ်စေတာကလည်း နည်းကောင်းတစ်ခု ဖြစ်ပါတယ်။
<h3><b>အခန်း အပူချိန်ကိုလည်း ဂရုစိုက်ပါ</b></h3>
ကလေးအိပ်တဲ့အခန်းရဲ့ အခန်းတွင်း အပူချိန်ကိုလည် းဂရုစိုက်ပေးပါ။ မပူလွန်း၊ မအေးလွန်း ဖြစ်အောင် ထားရပါမယ်။ တကယ်လို့ အဲကွန်း မရှိတဲ့အခန်းဆိုရင်တော့ ရာသီဥတုနဲ့ လိုက်ပြီး နွေဆိုရင် ပွပွချောင်ချောင် အဝတ်အစာတွေ ဝတ်ပေးပြီးမှ သိပ်တာ၊ အေးတဲ့ ရာသီဆိုရင် စောင်ခြုံပေးပြီး နွေးနွေးထွေးထွေး သိပ်တာ စတာတွေကို လုပ်ပေးလို့ ရပါတယ်။
<h3><b>အိပ်ခန်းရဲ့ပတ်ဝန်းကျင်ကို ဂရုစိုက်ပါ</b></h3>
ကလေးအိပ်တဲ့ အိပ်ခန်း၊ ဒါမှမဟုတ် အိပ်တဲ့ နေရာဟာ လုံလုံလောက်လောက် မှောင်ပြီး တိတ်ဆိတ်ရပါမယ်။ တကယ်လို့ အမှောင်ကြောက်တဲ့ ကလေးဆိုရင်တော့ ညအိပ်မီးသီး မှိန်မှိန်ကိုသာ ထွန်းပေးသင့်ပါတယ်။ ဒါ့အပြင် ပြတင်းပေါက်တွေ ခန်းဆီးတွေကို ပိတ်ပေးထားပြီး ပတ်ဝန်းကျင်က အသံတွေ အလင်းတွေကိုလည်း ကာကွယ်ပေးထားလို့ ရပါတယ်။
<br><br>အပေါ်မှာ ပြောပြခဲ့တဲ့ အလေ့အကျင့်တွေကို ပုံမှန်လေးပဲ လုပ်ပေးသွားမယ်ဆိုရင်တော့ ကလေးဟာ လုံလောက်စွာ အိပ်စက်ပြီး နောက်နေ့ရက်တိုင်းမှာ လန်းလန်းဆန်းဆန်း နိုးထလာနိုင်မှာ ဖြစ်ပါတယ်။ ဒါ့အပြင် အိပ်ချိန် မမှန်တဲ့အတွက် ဖြစ်နိုင်တဲ့ ကျန်းမာရေးကို ထိခိုက်စေတဲ့ ဆိုးကျိုးတွေ ရန်ကလည်း ကာကွယ်ပေးနိုင်မှာ ဖြစ်ပါတယ်။
<br><br>Source-<b>Dr.AZK</b>
</body>
</html>