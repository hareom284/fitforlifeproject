<!DOCTYPE html>
<html lang="eng">
<head>
<title>သွေးဆုံံးချိန်လက္ခဏာများ သက်သာဖို့ နည်းလမ်း ၁၁ မျိုး</title>
<meta charset="utf-8"> 
<link rel="icon" href="logo.png"><style>


h1 { background-color:wheat; color:white;
      }
</style> 
</head>
<body>
<h1>သွေးဆုံံးချိန်လက္ခဏာများ သက်သာဖို့ နည်းလမ်း ၁၁ မျိုး</h1>
<img src="images/tk2.png">
<p>သွေးဆုံံးချိန်လက္ခဏာများ သက်သာဖို့ နည်းလမ်း ၁၁ မျိုး</p><br>

အမျိုးသမီးတွေက အသက် ၄၀ ကျော် ၅၀ နား နီးလာရင် သွေးဆုံးတတ်ကြပါတယ်။ သွေးဆုံးတဲ့ လက္ခဏာတွေကို နှစ်အနည်းငယ်ကြာအောင်လည်း ခံစားရလေ့ရှိပါတယ်။<br><br>

အမျိုးသမီးတွေရဲ့ ၃ ပုံ ၂ ပုံ က သွေးဆုံးချိန်မှာ –<br><br>
<ul>
<li>အသားတွေပူတာ၊</li>
<li>ညဘက်ချွေးထွက်များတာ၊</li>
<li>စိတ်အပြောင်းအလဲမြန်တာ၊</li>
<li>စိတ်တိုလွယ်တာ၊</li>
<li>နုန်းတာ လက္ခဏာတွေ ခံစားရပါတယ်။</li></ul><br><br>
ဒါ့ပြင် အရိုးပွတာ၊ အဝလွန်တာ၊ နှလုံးရောဂါနဲ့ ဆီးချိုးရောဂါတွေကလည်း သွေးဆုံးပြီးနောက်ပိုင်းမှာ ဖြစ်နိုင်ချေ ပိုများပါတယ်။<br><br>

ဒါပေမဲ့ လက္ခဏာတော်တော်များများကတော့ သဘာဝနည်းလမ်းတွေနဲ့တင် သက်သာပါတယ်။ အောက်မှာလည်း သွေးဆုံးချိန် လက္ခဏာများ သက်သာဖို့ နည်းလမ်း ၁၁ မျိုး ကို ပြောပြပေးမှာပါ။<br><br>

၁။ ကယ်လ်ဆီယမ်နဲ့ ဗီတာမင် ဒီ ကြွယ်ဝသော အစားအစာ စားပါ<br>

သွေးဆုံးချိန်မှာ ဟော်မုန်းအပြောင်းအလဲ ဖြစ်တာကြောင့် အရိုးပွတာ အားနည်းတာတွေ ဖြစ်တတ်ပါတယ်။  ကယ်လ်ဆီယမ်နဲ့ ဗီတာမင် ဒီက အရိုးတွေကို ကျန်းမာစေတာကြောင့် နေ့စဉ်စားပေးသင့်ပါတယ်။ သွေးဆုံးတာခြင်း အတူတူ ဗီတာမင် ဒီ လုံလောက်တဲ့သူတွေကတော့ 
2အရိုးပွတာ အရိုးကျိုးတာ ဖြစ်နိုင်ချေ နည်းပါတယ်။<br><br>

ကယ်လ်ဆီယမ်ကြွယ်ဝတဲ့ အစားအစာတွေကတော့ နို့နဲ့ နို့ထွက်ပစ္စည်းတွေ၊ အစိမ်းရောင်အရွက်တွေ၊ တို့ဖူးတွေ၊ ပဲတွေပဲ ဖြစ်ပါတယ်။ နေရောင်ခြည်မှာ ဗီတာမင် ဒီ အဓိကပါဝင်ပါတယ်။ အရေပြားကို နေရောင်ခြည် လာထိတဲ့အခါ ခန္ဓာကိုယ်က ဗီတာမင် ဒီ ကို ထုတ်ပေးပါတယ်။ 
တကယ်လို့ အပြင်သိပ်မထွက်ဖြစ်လို့ နေရောင်ခြည် ကောင်းကောင်းမရဘူးဆိုရင် ဗီတာမင်ဒီ ဖြည့်စွက်စာသောက်တာပဲဖြစ်ဖြစ်၊ ဗီတာမင် ဒီ ကြွယ်ဝတဲ့ ငါး၊ ဥတွေ စားပေးနိုင်ပါတယ်။<br><br>

၂။ ကိုယ်အလေးချိန် ထိန်းပါ<br>

သွေးဆုံးချိန်မှာ ကိုယ်အလေးချိန်တက်လာတာက သဘာဝပါပဲ။ အကြောင်းက ဟော်မုန်းအပြောင်းအလဲတွေ၊ အသက်ကြီးလာတာတွေ၊ နေထိုင်တဲ့ ပုံစံနဲ့ မျိုးရိုးကြောင့်ပါ။ ခါးတစ်ဝိုက်မှာ အဆီတွေစုလာတာက နှလုံးရောဂါနဲ့ ဆီးချိုရောဂါ ဖြစ်နိုင်ချေကို ပိုများစေပါတယ်။ 
ဒါ့အပြင် ကိုယ်အလေးချိန်က သွေးဆုံးချိန် လက္ခဏာတွေအပေါ် သက်ရောက်မှုရှိပါတယ်။ လေ့လာချက်တွေအရ တစ်နှစ်ကို ၁၀ ပေါင် ဒါမှမဟုတ် မိမိအလေးချိန်ရဲ့ ၁၀ ရာခိုင်နှုန်းကျသွားတဲ့သူက   အသားတွေပူတာ၊ ညဘက်ချွေးထွက်များတာတွေ ပိုသက်သာပါတယ်တဲ့။<br><br>

၃။ အသီးအနှံနဲ့ အရွက်များများစားပါ<br>

အသီးအနှံနဲ့ အရွက်တွေက သွေးဆုံးချိန်လက္ခဏာတွေကို သက်သာစေပါတယ်။ ကယ်လိုရီနည်းပြီး ဗိုက်ပြည့်လွယ်တာကြောင့် ကိုယ်အလေးချိန်ကိုလည်း ထိန်းပေးနိုင်ပါတယ်။ နှလုံးရောဂါနဲ့ အရိုးပွတာကိုလည်း ကာကွယ်ပေးပါတယ်။<br><br>

၄။ သွေးဆုံးလက္ခဏာကို ပိုဆိုးစေမယ့် အစားအစာတွေကို ရှောင်ပါ<br>

တချို့ အစားအစာတွေက အသားတွေပူတာ၊ ညဘက်ချွေးထွက်များတာ၊ စိတ်အပြောင်းအလဲ မြန်တာတွေကို ပိုဆိုးစေပါတယ်။ အထူးသဖြင့် ညဘက်စားမိတဲ့အခါတွေမှာပါ။ ဒါတွေကတော့ ကဖင်း၊ အရက်နဲ့ ချိုလွန်း၊ စပ်လွန်းတဲ့ အစားအစာတွေပါပဲ။ ဘယ်လို အစားအစာတွေက
 ပိုဆိုးစေတယ်ဆိုတာကို စာရင်းလုပ်ထားပြီး လျှော့စားတာ ဒါမှမဟုတ် ရှောင်တာမျိုး လုပ်ပေးသင့်ပါတယ်။<br><br>

၅။ ပုံမှန်လေ့ကျင့်ခန်း လုပ်ပါ<br>

လေ့ကျင့်ခန်းလုပ်တာကြောင့် အသားတွေပူတာ၊ ညဘက်ချွေးထွက်များတာစတဲ့ သွေးဆုံးချိန်လက္ခဏာတွေ သက်သာတယ်ဆိုတာကို အတိအကျ သက်သေမပြနိုင်သေးပေမဲ့ တခြားကောင်းကျိုးတွေတော့ ရနိုင်ပါတယ်။ လေ့ကျင့်ခန်းလုပ်တာကြောင့် ဇီဝဖြစ်စဉ်တွေ မြန်ဆန်လာတယ်။ အရိုးအဆစ်တွေ 
သန်မာလာမယ်။ စိတ်ဖိစီးမှု သက်သာပြီး ညဘက်ကောင်းကောင်းအိပ်ပျော်မယ်။ ဒါ့အပြင် တခြားရောဂါတွေဖြစ်တဲ့ ကင်ဆာ၊ နှလုံးရောဂါ၊ လေဖြတ်တာ၊ သွေးတိုးရောဂါ၊ ဆီးချိုရောဂါ၊ အဝလွန်တာနဲ့ အရိုးပွတာကို ကာကွယ်ပေးနိုင်ပါတယ်။<br><br>

၆။ ဖိုင်တိုင်အီစထရိုဂျင်- Phytoestrogens များတဲ့ အစားအစာတွေ စားပါ<br>

အပင်တွေမှာပါတဲ့ Phytoestrogens က ခန္ဓာကိုယ်မှာရှိတဲ့ အီစထရိုဂျင်- Oestrogens နဲ့ ဆင်တူပါတယ်။ ဒါကြောင့် ဟော်မုန်းမညီမျှမှုကို ကုသပေးနိုင်ပါတယ်။ Phytoestrogenပါတဲ့ အစားအစာတွေကို စားသုံးသူတွေမှာ အသားပူတာလိုမျိုး သွေးဆုံးချိန်လက္ခဏာတွေ 
သိပ်မတွေ့ရပါဘူးတဲ့။ ဒါတွေကတော့ ပဲပိစပ်၊ တို့ဖူး၊ နှမ်းနဲ့ ပဲတွေပါပဲ။<br><br>

၇။ ရေ အလုံအလောက် သောက်ပါ<br>

သွေးဆုံးချိန်မှာ အီစထရိုဂျင်ဟော်မုန်း နည်းသွားတာကြောင့် ရေဓာတ် ခမ်းခြောက်လွယ်ပါတယ်။ တစ်နေ့ကို ရေ ၈ ခွက် ကနေ ၁၂ ခွက် လောက်ထိ သောက်တာက လက္ခဏာတွေကို သက်သာစေပါတယ်။ ရေသောက်တာက ဟော်မုန်းအပြောင်းအလဲကြောင့်ဖြစ်တဲ့ လေပွခြင်းကိုလည်း 
သက်သာစေပါတယ်။ ဒါ့အပြင် ဗိုက်ပြည့်လွယ်ပြီး ဇီဝဖြစ်စဉ်ကို အနည်းငယ်မြန်စေတဲ့အတွက် ကိုယ်အလေးချိန်ကိုလည်း ကျစေပါတယ်။ အစာမစားခင် နာရီဝက်အလိုမှာ ရေ ၅၀၀ မီလီလီတာကို သောက်ပေးတာက အစာစားလိုက်လို့ရတဲ့ ကယ်လိုရီ ၁၃ ရာခိုင်နှုန်းကို လျှော့ချပေးပါတယ်တဲ့။<br><br>

၈။ အသင့်စား အစားအစာတွေကို လျှော့စားပါ<br>

အချိုဓာတ် ပါဝင်မှု များလွန်းတဲ့ အသင့်စား အစားအသောက်တွေက သွေးတွင်း သကြားဓာတ်ကို မြင့်မားစေပြီး လူကို ပင်ပန်းလွယ်တာ စိတ်တိုစိတ်ဆတ်လွယ်တာတွေ ဖြစ်စေပါတယ်။ ဒါ့အပြင် အသင့်စား အစားအသောက်တွေက သွေးဆုံးပြီး အမျိုးသမီးတွေမှာ စိတ်ကျခြင်းနဲ့ 
အရိုးကျန်းမာရေးကို ထိခို်က်စေပါတယ်။<br><br>

၉။ အစာကို အချိန်မှန် စားပါ<br>

သွေးဆုံးချိန်မှာ အစာကို အချိန်မှန်စားတာက အရေးကြီးပါတယ်။ အစာ စားချိန် မမှန်တာက တချို့ သွေးဆုံးချိန် လက္ခဏာတွေကို ပိုဆိုးစေပြီး ကိုယ်အလေးချိန် လျှော့ချတဲ့နေရာမှာလည်း အနှောင့်အယှက် ဖြစ်စေပါတယ်။<br><br>

၁၀။ အသားဓာတ်များတဲ့ အစားအစာတွေ စားပါ<br>

အသားဓာတ်များတဲ့ အစားအစာတွေ စားပေးတာက အသက်ကြီးလာတာနဲ့အမျှ ကြွက်သားတွေ လျှော့နည်းလာတာကို ကာကွယ်ပေးပါတယ်။ ဒါ့အပြင် ဗိုက်ပြည့်လွယ်ပြီး ကယ်လိုရီတွေ လောင်ကျွမ်းစေတာကြောင့် ကိုယ်အလေးချိန်ချတဲ့ နေရာမှာလည်း အထောက်အကူ ဖြစ်ပါတယ်။ 
အသားဓာတ်များတဲ့ အစားအစာတွေကတော့ အသား၊ ငါး၊ ဥနဲ့ ပဲအမျိုးမျိုးတို့ပဲ ဖြစ်ပါတယ်။<br><br>

ဘာသာပြန်ရေးသားသူ- ဒေါက်တာ ထက်ထက်ဇော်ဝင်း<br>
</body>
</html>

 

 