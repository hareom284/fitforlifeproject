<!DOCTYPE html>
<html lang="eng">
<head>
<title>သွေးကြောကျဉ်းမြောင်း ပိတ်ဆို့မှုကို သက်သာစေနိုင်သည့် အစားအစာ ၂၀</title>
<meta charset="utf-8"> 
<style>
h1{background-color:orange;}
</style> 
</head>
<body>
<h1>သွေးကြောကျဉ်းမြောင်း ပိတ်ဆို့မှုကို သက်သာစေနိုင်သည့် အစားအစာ ၂၀</h1>
<img src="images/tk4.png">

<p>သွေးကြောကျဉ်းမြောင်း ပိတ်ဆို့မှုကို သက်သာစေနိုင်သည့် အစားအစာ ၂၀</p><br>

သွေးကြောတွေဟာ အချိန်ကြာလာတာနဲ့ အမျှ တင်းမာလာပြီး ကျဉ်းမြောင်းပိတ်ဆို့ဖို့ လွယ်လာပါတယ်။ ဒီလို မဖြစ်အောင် သွေးကြောကျန်းမာရေးကို ငယ်ရွယ်စဉ်ကတည်းက ဂရုစိုက်သင့်ပါတယ်။ တချို့ အစားအစာတွေက သွေးကြောကျဉ်းမြောင်းပိတ်ဆို့မှုကို ကာကွယ်ပေးနိုင်ပြီး 
ကျဉ်းမြောင်းနေတဲ့ သွေးကြောတွေကို ပြန်လည်သက်သာ ကောင်းမွန်လာစေနိုင်ပါတယ်။<br><br>

၁။ ကွေကာအုပ်<br>

ကွေကာအုပ်မှာ ပျော်ဝင်နိုင်တဲ့ အမျှင်ဓာတ်များစွာ ပါဝင်ပါတယ်။ ဒီအမျှင်ဓာတ်တွေက သွေးကြောကျဉ်းမြောင်းစေတဲ့ မကောင်းတဲ့ LDL ကိုလက်စထရောကို လျှော့ချပေးနိုင်ပါတယ်။<br><br>

၂။ ပဲအမျိုးမျိုး<br>

အမျှင်ဓာတ်များစွာ ပါဝင်တဲ့ ပဲတွေဟာ သွေးကြောတွေရဲ့ ကျုံ့ဆန့်နိုင်စွမ်းကို တိုးတက်စေပြီး သွေးဖိအားကို လျှော့ချပေးပါတယ်။ ဓာတ်တိုးဆန့်ကျင်ပစ္စည်း ပါဝင်တဲ့အတွက် နှလုံးရောဂါကို ဖြစ်စေနိုင်တဲ့ ရောင်ရမ်းခြင်းတွေကိုလည်းလျှော့ချပေးနိုင်ပါတယ်။<br><br>

၃။ ပဲနီလေး<br>

ပဲအမျိုးအစားဝင်ဖြစ်တဲ့အတွက် ပဲတွေလို ကောင်းကျိုးရတဲ့အပြင် အသားဓာတ်လည်း များစွာပါဝင်ပါတယ်။ သွေးဖိအား များတာကြောင့်ဖြစ်တဲ့ သွေးကြောပျက်ဆီးမှုကိုလည်း ပြန်လည် ကောင်းမွန်စေနိုင်ပါတယ်။ ပဲနီလေးမှာ အသားနဲ့အမျှင်ဓာတ် များတဲ့အပြင် သွေးဖိအားကို လျော့ကျစေနိုင်တဲ့ ကယ်လ်စီယမ်၊ 
ပိုတက်စီယမ်နဲ့ မဂ္ဂနီဆီယမ်ဓာတ်တွေ ပါဝင်ပါတယ်။<br><br>
၄။ ငါး အမျိုးမျိုး<br>

ငါးမှာ ပါဝင်တဲ့ အိုမီဂါ ၃ ဖက်တီးအက်စစ် က ဦးနှောက်ကျန်းမာရေးကို ကောင်းမွန်စေတာကို သိပြီး ဖြစ်ပါတယ်။ ဒါ့အပြင် အိုမီဂါ ၃ ဖက်တီးအက်စစ် က ရောင်ရမ်းမှုတွေကို လျှော့ချပေးနိုင်ပြီး သွေးကြောအတွင်းမှာ သွေးခဲဖြစ်ပေါ်မှုကို လျှော့ချပေးနိုင်ပါတယ်။<br><br>

၅။ ထောပတ်သီး<br>

ထောပတ်သီးမှာ ပါဝင်တဲ့ မပြည့်ဝဆီတွေက မကောင်းတဲ့ LDL ကိုလက်စထရောကို လျော့နည်းစေနိုင်ပြီး ကောင်းတဲ့ HDL ကိုလက်စထရောကို များပြားစေတဲ့အတွက် နှလုံးနဲ့ သွေးကြောကျန်းမာရေးအတွက် ကောင်းမွန်စေပါတယ်။<br><br>

၆။ Pistachios- စိမ်းဝါရောင်ရှိသော အခွံမာစေ့တစ်မျိုး<br><br>

အခွံမာသီးမှာ ပါဝင်တဲ့ အဆီတွေဟာ နှလုံး ကျန်းမာရေးအတွက်ကောင်းမွန်ပါတယ်။ Pistachios မှာ ဒီအချက်တွေအပြင် စတီရော လို့ခေါ်တဲ့ ဓာတ်တစ်မျိုး ပါဝင်တဲ့အတွက် အူလမ်းကြောင်းကနေ ကိုလက်စထရော စုပ်ယူမှုကို လျှော့ချပေးပါတယ်။<br><br>

၇။ နနွင်း<br>

နနွင်းမှာ ဓာတ်တိုးဆန့်ကျင်ပစ္စည်းတွေ ပါဝင်တဲ့အတွက် သွေးကြောမှာ အဆီစုလာခြင်းကို တားဆီးပေးပြီး သွေးကြောကျဉ်းတာကို လျှော့ချပေးနိုင်ပါတယ်။<br><br>

၈။ ပန်းဂေါ်ဖိစိမ်း<br>

လေ့လာစမ်းသပ်ချက်တွေ အရတော့ ပန်းဂေါ်ဖိစိမ်းမှာ ပါဝင်တဲ့ Sulforaphane- ဆာဖိုရာဖိန်း ဆိုတဲ့ ဓာတ်တစ်မျိုးက ပရိုတင်းဓာတ်တစ်မျိုးကို ထုတ်ဖို့အားပေးပြီး သွေးကြောပိတ်ဆို့မှုကို ကာကွယ်ပေးနိုင်တယ်လို့ သိရပါတယ်။ ဒါ့အပြင် ပန်းဂေါ်ဖီစိမ်းမှာ ဓာတ်တိုးဆန့်ကျင် သတ္တိလည်း
 ရှိပါတယ်။<br><br>

၉။ ကညွတ်<br>

ကညွတ်မှာပါဝင်တဲ့ Quercetin- ကွာစီတင် ဆိုတဲ့ဓာတ်တစ်မျိုးက သွေးကြောပိတ်ဆို့မှုကို ကာကွယ်ပေးနိုင်ပါတယ်။<br><br>

၁၀။ ဖရဲသီး<br>

ဖရဲသီးမှာ Citrulline- စစ်ရူလိုင်း ဆိုတဲ့ ဓာတ်တစ်မျိုး ပါဝင်ပါတယ်။ Citrulline- စစ်ရူလိုင်း ဆိုတာ Nitric Oxide- နိုက်စရစ်အက်စစ် ဆိုတဲ့ ဓာတ်တစ်မျိုးကို ထုတ်လုပ်ပေးပြီး သွေးကြောတွေ မာကျောတောင့်တင်းလာတာကို ကာကွယ်ပေးပါတယ်။<br><br>

၁၁။ ဂျုံကြမ်း- Whole Grain

ဂျုံကြမ်းနဲ့ လုပ်တဲ့ ခေါက်ဆွဲ၊ ပေါင်မုန့် စတာတွေက နုလုံးကျန်းမာရေးအတွက် ကောင်းမွန်ပါတယ်။ သူ့ဆီမှာ ပါဝင်တဲ့ အမျှင်ဓာတ်က သွေးတွင်းက မကောင်းတဲ့အဆီတွေ စွန့်ထုတ်တာကို ကူညီပေးပြီး အူတွင်းမှ ကောင်းတဲ့ပိုးမွှားတွေကို ထိန်းသိမ်းပေးပါတယ်။<br><br>

၁၂။ DHA ပါဝင်သည့် နို့<br>
အသက်ကြီးလာတာနဲ့အမျှ သွေးကြောတွေ မာကြောလာပါတယ်။ ဒီလိုဖြစ်လာတာကို ကာကွယ်ဖို့အတွက် DHA ဆိုတဲ့ ဓာတ်တစ်မျိုး လိုအပ်ပါတယ်။ DHA ဟာ အများအားဖြင့် ပင်လယ်စာတွေမှာ ပါဝင်ပါတယ်။ ငါးမစားတဲ့သူတွေအတွက်တော့ DHA ထည့်ထားတဲ့ နို့ကို သောက်သုံးပေးသင့်ပါတယ်။<br><br>

၁၃။ အာလူး<br>

အာလူးမှာ ပိုတက်ဆီယမ် ကြွယ်ဝတဲ့အတွက် သွေးဖိအားကို ကျစေပါတယ်။ ဒါ့အပြင် အမျှင်ဓာတ်များစွာလည်း ပါဝင်ပါသေးတယ်။<br><br>

၁၄။ ချောကလက်<br>

ကိုကိုုးစေ့မှာ ပါဝင်တဲ့ ဓာတ်တိုးဆန့်ကျင်သတ္တိက နှလုံးကျန်းမာရေးအတွက် ကောင်းမွန်ပါတယ်။ ချောကလက်ထဲမှာဆို ကို်ကိုးဓာတ်ပမာဏ ၂၀ ရာခိုင်နှုန်းကျော်ပါဝင်တဲ့ ချောကလက်အမည်း (Dark Chocolate) ကို ရွေးသင့်ပါတယ်။<br><br>

၁၅။ ကော်ဖီ<br>

ကော်ဖီစေ့ကလည်း တခြားအစေ့အစံတွေလိုပဲ ဓာတ်တိုးဆန့်ကျင်သတ္တိ ပါဝင်တဲ့အတွက် နှလုံးကျန်းမာရေးအတွက် ကောင်းမွန်ပါတယ်။

၁၆။ ဝိုင်<br>

ဝိုင်နီမှာ အိုမင်းရင့်ရော်ခြင်းကို နှေးကွေးစေတဲ့ Resveratrol ဆိုတဲ့ ဓာတ်ပါဝင်ပါတယ်။ ရောင်ရမ်းမှုကိုလည်း လျှော့စေနိုင်ပါတယ်။ ဝို်င်နီကို အသင့်အတင့် သောက်သုံးပေးတာက နှလုံးကျန်းမာရေးကို ကောင်းမွန်စေနိုင်ပါတယ်။<br><br>

၁၇။ ကြက်ဥ<br>

ကြက်ဥထဲမှာပါတဲ့ အဆီက ခန္ဓာကိုယ်အတွက်ကောင်းတဲ့ HDL ကိုလက်စထရောကို များစေပါတယ်။ ကြက်ဥကို နေ့စဉ်စားပေးတာကြောင့် နှလုံးရောဂါဖြစ်ပွားနိုင်ခြေကို ၁၁ ရာခိုင်နှုန်းထိ လျှော့ပေးနိုင်ပါတယ်။<br><br>

၁၇။ ဘယ်ရီသီးများ<br>

ဘယ်ရီ အမျိုးအစားဝင် အသီးတွေမှာ အမျှင်ဓာတ်နဲ့ ဓာတ််တိုးဆန့်ကျင်ပစ္စည်းတွေ အများအပြား ပါဝင်ပါတယ်။ ဒါ့အပြင် Anthocyanins- အန်သိုဆိုင်းယမ်နင်း ဆိုတဲ့ဓာတ်တစ်မျိုး ပါဝင်တဲ့အတွက် သွေးကြောတွေကို ကျယ်စေပါတယ်။<br><br>

၁၉။ လက်ဖက်စိမ်း<br>

လက်ဖက်စိမ်းမှာ ပါတဲ့ EGCG ဆိုတဲ့ ဓာတ်တစ်မျိုးက သွေးကြောတွေမှာ စုပုံတဲ့ အဆီတွေကို သေးငယ်သွားစေနိုင်ပြီး ခန္ဓာကိုယ်အတွင်းက မကောင်းတဲ့ ကိုလက်စထရောတွေကိုပါ လျှော့ချပေးနိုင်ပါတယ်။<br><br>

၂၀။ အချဉ်ဖောက်ထားသော အစားအစာများ<br>

Probiotics တွေမှာ အူလမ်းကြောင်းကျန်းမာရေးအတွက် ကောင်းမွန်တဲ့ ပိုးတွေကို အထောက်အပံ့ ပေးနိုင်တဲ့အတွက် နောက်ပိုင်းမှာ လူသုံးများလာပါတယ်။ Probiotics တွေလိုပဲ အချဉ်ဖောက်ထားတဲ့ အစားအစာတွေ ဖြစ်တဲ့ ဒိန်ချဉ် ကင်ချီ စတာတွေကလည်း အူလမ်းကြောင်း က
ကျန်းမာရေးကို ကောင်းမွန်စေပါတယ်။ နောက်ပိုင်း လေ့လာမှုတွေမှာဆိုရင် အချဉ်ဖောက်ထားတဲ့ အစားအစာတွေက သွေးဖိအားကို ကျစေနိုင်ပြီး မကောင်းတဲ့ အဆီတွေကို ကျစေနိုင်တာကိုပါ တွေ့ရပါတယ်။<br><br>

Dr.MTA<br>
</body>
</html>