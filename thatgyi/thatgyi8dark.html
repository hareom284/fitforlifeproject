<!DOCTYPE html>
<html lang="eng">
<head>
<title>သွေးတိုးနှင့် ဆီးချိုရောဂါ ယှဉ်တွဲ ခံစားနေရသူများအတွက် ကျန်းမာအောင်နေထိုင်နည်း</title>
<meta charset="utf-8">  
<style> 

body{background-color:black; color:white;}
h1 { background-color:plum; color:white;
      }
</style>
</head>
<body>
<h1>သွေးတိုးနှင့် ဆီးချိုရောဂါ ယှဉ်တွဲ ခံစားနေရသူများအတွက် ကျန်းမာအောင်နေထိုင်နည်း</h1>
<img src="images/tk7.png">
<p>သွေးတိုးနှင့် ဆီးချိုရောဂါ ယှဉ်တွဲ ခံစားနေရသူများအတွက် ကျန်းမာအောင်နေထိုင်နည်း</p><br>

သွေးတိုးနဲ့ဆီးချိုရောဂါ ယှဉ်တွဲပြီးဖြစ်နေတဲ့သူတွေအတွက် ကျန်းမာအောင်နေထိုင်ဖို့က အရေးကြီးပါတယ်။ ဆီးချိုရောဂါ အခံရှိပြီး သွေးပေါင်ချိန်တက်နေတာက ဆီးချိုရဲ့နောက်ဆက်တွဲတွေဖြစ်တဲ့ မျက်စိရောဂါ၊ ကျောက်ကပ်ရောဂါ စတာတွေကို ပိုဆိုးရွားစေပြီး လူနာကို နောက်ဆုံးမှာ နှလုံးန
ဲ့ သွေးကြောဆိုင်ရာ ရောဂါတွေကိုပါ ဖြစ်ပေါ်ခံစားစေပါတယ်။ <br><br>

ဆီးချိုရောဂါ တစ်ခုတည်းရှိသူတွေထက်စာရင် သွေးတိုးရောဂါပါ တွဲပြီးရှိနေတဲ့သူတွေက <br>
<ul>
<li>နှလုံးသွေးကြောနဲ့ နှလုံးရောဂါ</li>
<li>လေဖြတ်ရောဂါ</li>
<li>သွေးကြောကျဉ်းရောဂါ</li>
<li>နှလုံးပျက်စီးရောဂါ ပိုဖြစ်နိုင်ပါတယ်။</li>
ဆီးချိုရောဂါရှိသူတွေမှာ သွေးပေါင်ချိန် ဘယ်လောက်ရှိသင့်လဲ<br>

တစ်ယောက်နဲ့တစ်ယောက် ရှိသင့်တဲ့ပမာဏနဲ့ စံသတ်မှတ်ချက်တွေက ကွာခြားနိုင်ပါတယ်။ ဒါပေမဲ့ ဆီးချိုသမားတွေမှာ ရှိသင့်တဲ့သွေးဖိအားက ၁၃၀/၈၀ ထက် မကျော်သင့်ပါဘူး။ အပေါ်သွေး ၁၃၀ ဆိုတာ နှလုံးကနေ သွေးကြောတွေဆီရောက်အောင် ညှစ်လိုက်တဲ့သွေးဖိအား ဖြစ်ပါတယ်။ 
အပေါ်သွေးလို့ခေါ်တဲ့ Systolic Pressure များနေရင် သွေးကြောနံရံတွေ ထိခိုက်ပျက်စီးနိုင်ပါတယ်။ ဆီးချိုကြောင့် သွေးကြောက ပျက်စီးမှုရှိနေရာက သွေးတိုးရောဂါကြောင့် ပိုဆိုးရွားသွားနိုင်ပါတယ်။<br><br>

ဆီးချိုရောဂါရော သွေးတိုးရောဂါပါ ရှိသူတွေ ကျန်းမာအောင် ဘယ်လိုနေထိုင်ကြမလဲ<br>

ဆီးချိုရောဂါ၊ သွေးတိုးရောဂါယှဉ်တွဲရှိသူတွေက ကျန်းမာအောင်နေထိုင်ဖို့ အရေးကြီးပါတယ်။ ဆီးချိုနဲ့သွေးတိုးကို မထိန်းနိုင်ရင် ရောဂါရဲ့နောက်ဆက်တွဲတွေက အသက်အန္တရာယ်ကို ခြိမ်းခြောက်နိုင်ပါတယ်။ ဒါကြောင့် လိုက်နာဆောင်ရွက်နိုင်မယ့် နည်းလမ်းလေးတွေကို ဖော်ပြလိုက်ရပါတယ်။<br><br>

(၁) ဆီးချို ပမာဏကို ထိန်းသိမ်းပါ<br>

ဆီးချိုရောဂါကိုလည်း အရင်ဆုံးကောင်းကောင်း Control ရအောင် ထိန်းသိမ်းရပါမယ်။ ဆီးချိုရဲ့ကုသမှုဖြစ်တဲ့ ပုံမှန်ဆေးသောက်တာအပြင် ဆီးချိုတက်စေမယ့် အစားအစာတွေကို လျှော့စားပေးဖို့ အရေးကြီးပါတယ်။ အချိုများလွန်းတာ၊ ကစီဓာတ်များလွန်းတာတွေကို ရှောင်သင့်တဲ့အပြင် 
ကျန်းမာရေးနဲ့ ညီညွတ်တဲ့ ဟင်းသီးဟင်းရွက်၊ သစ်သီးဝလံတွေကို ပုံမှန်စားပေးဖို့ လိုအပ်ပါတယ်။<br><br>

(၂) ဆေးလိပ် ဖြတ်ပါ<br><br>

ဆေးလိပ်သောက်တာက ဆီးချိုရောဂါနဲ့ သွေးတိုးရောဂါကို ပိုဆိုးစေတယ်ဆိုတာ လူတိုင်းသိပါတယ်။ ဆေးလိပ်မှာ ကိုယ်က ခန္ဓာကိုယ်အတွက် အဆိပ်အတောက် ဖြစ်စေတဲ့ဓာတုပစ္စည်းတွေ ပါဝင်တာဖြစ်တဲ့အတွက် ဆိုးကျိုးသာ ဖြစ်စေနိုင်တာပါ။ ဆီးချိုနဲ့သွေးတိုးရောဂါကြောင့် 
အသက်တိုနိုင်တဲ့အပြင် ဆေးလိပ်ကြောင့်ပိုပြီး အသက်တိုစေနိုင်တဲ့အတွက် ဆေးလိပ်ကိုလည်း ဖြတ်သင့်ပါတယ်။<br><br>

(၃) ကျန်းမာရေးနဲ့ ညီညွတ်အောင်စားသောက်ပါ<br>

ကျန်းမာရေးနဲ့ညီညွတ်အောင် သဘာဝလတ်လတ်ဆတ်ဆတ် ဟင်းသီးဟင်းရွက်တွေကို စားသုံးဖို့ လိုအပ်ပါတယ်။ ဆီးချိုပါ ရှိနေတဲ့အတွက် အချို ပါဝင်နှုန်းများတဲ့ သစ်သီးဝလံတွေကိုတော့ ရှောင်ရပါမယ်။ အစားအသောက် ဟင်းလျာတွေမှာဆို ဆားလျှော့စားဖို့ လိုပါလိမ့်မယ်။<br><br> 

ဆီးချိုသမားတွေ စားသင့်တဲ့ Plate Model အရဆိုရင် ပန်းကန်ကို ၄ ပုံ ပုံပါ။ ၁ ပုံကို ထမင်းထည့်ပါ။ ကျန် ၁ ပုံကို အသား၊ ငါးထည့်ပါ။ ကျန်တဲ့ ၂ ပုံကို ဟင်းသီးဟင်းရွက်ထည့်ပါ ဆိုပြီး ဖော်ပြထားပါတယ်။ ဒီလိုနည်းလမ်းအတိုင်းစားမယ်ဆို ဆီးချိုသာမက သွေးတိုးရောဂါကိ
ုပါ ကောင်းကောင်း ထိန်းထားနိုင်မှာ ဖြစ်ပါတယ်။<br><br> 

(၄) ကိုယ်အလေးချိန် ထိန်းပါ<br>

အဝလွန်သူတွေဟာ ဆီးချိုရောဂါနဲ့ သွေးတိုးရောဂါ ပိုဖြစ်လွယ်ပါတယ်။ ဒါ့အပြင် ရောဂါရှိသူတွေဆိုရင်လည်း အဝလွန်နေရင် ရောဂါကို ထိန်းသိမ်းရခက်တတ်ပါတယ်။ ဒါကြောင့် သင့်တော်တဲ့ ကျန်းမာတဲ့ ကိုယ်အလေးချိန် အတွင်းမှာ ထိန်းသိမ်းထားဖို့ လိုပါတယ်။ <br><br>

(၅) လေ့ကျင့်ခန်း ပုံမှန်လုပ်ပါ<br>

ကိုယ်လက် လေ့ကျင့်ခန်း ပုံမှန်လုပ်တာက သွေးတိုးရောဂါကိုသာမက ဆီးချိုကိုလည်း ထိန်းသိမ်းပေးပါတယ်။ သွေးလည်ပတ်မှု ကောင်းတဲ့အတွက် လန်းဆန်းသွက်လက်နေမှာ အသေအချာပါ။ တစ်နေ့ကို မိနစ် ၃၀ နဲ့ တစ်ပတ်ကို ၅ ရက်လောက် လေ့ကျင့်ခန်းလုပ်ပေးတာက 
အကောင်းဆုံးပဲ ဖြစ်ပါတယ်။ <br><br>

ရောဂါ ဘယကင်းဝေးပြီး သက်ရှည်ကျန်းမာကြပါစေ။<br>

ဒေါက်တာသုတ
</body>
</html>
