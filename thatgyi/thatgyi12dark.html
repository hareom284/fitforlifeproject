<!DOCTYPE html>
<head><link rel="icon" href="Project201/logo.png">
<title>လက္ခဏာ မပြဘဲ လေဖြတ်ခြင်း</title>
<meta charset="utf-8">
<style>
*{background-color:black; color:white;}
h1{background-color:gray; }
</style>
</head>
<body>
<h1><b>လက္ခဏာ မပြဘဲ လေဖြတ်ခြင်း</b></h1>
<img src="images/thatgyi12.png" width="250" height="250">
<br><br>လေဖြတ်တာဟာ သိသာတဲ့ကိစ္စဖြစ်တာမို့ လက္ခဏာမရှိဘဲ လေဖြတ်တယ်ဆိုတာ ယုံဖို့ခက်ပါတယ်။ လူတော်တော်များများဟာ အရင်က ဘာလက္ခဏာမှ မပြခဲ့ပေမဲ့ လေဖြတ်ခဲ့ဖူးတယ်ဆိုတာ သိလိုက်ရတဲ့အချိန်မှာ အံ့ဩသွားတတ်ပါတယ်။
<h3><b>အရင်က လက္ခဏာမဲ့ လေဖြတ်ခဲ့ဖူးမှန်း ဘယ်လိုသိနိုင်မလဲ</b></h3>
လက္ခဏာမဲ့ လေဖြတ်တာကို CT ဒါမှမဟုတ် MRI မှာ မမျှော်လင့်ဘဲ လေဖြတ်ဒဏ်ရာဟောင်းအနေနဲ့ တွေ့နိုင်ပါတယ်။ လတ်တလော လေဖြတ်တာကို ရောင်ရမ်းတာ၊ သွေးခဲတာ၊ သွေးထွက်တာ စတဲ့ အခြေအနေတွေနဲ့ တွေ့ရတတ်ပါတယ်။
<h3><b>လက္ခဏာမဲ့လေဖြတ်ခြင်း ရှိခဲ့ဖူးရင် ဘာလုပ်ရမလဲ</b></h3>
လက္ခဏာမဲ့လေဖြတ်ခဲ့ဖူးရင် ဘာလုပ်ရမလဲ။ ထိတ်လန့်ရမလား။ ကုသမှု ယူရမလား။ ပြန်လည်ထူထောင်ရေး လေ့ကျင့်ခန်းတွေပဲ လုပ်ရမလား။ အရင်က လက္ခဏာမဲ့ လေဖြတ်ခဲ့ဖူးတယ်ဆိုတာက အန္တရာယ် အချက်ပေးသံလို့ ထင်စရာရှိပေမဲ့ အဲလိုမဟုတ်ပါဘူး။ အရင်က လက္ခဏာမဲ့လေဖြတ်ခဲ့ဖူးတယ်ဆိုတဲ့ အဓိပ္ပါယ်ကတော့ သင့်အနေနဲ့ အရင်ထက်ပိုပြီး ကျန်းမာရေးကို ဂရုစိုက်ဖို့လိုလာပြီလို့ ဆိုလိုတာ ဖြစ်ပါတယ်။
<br><br>တကယ်လို့ လက္ခဏာမဲ့လေဖြတ်ခြင်း ဖြစ်ခဲ့ဖူးရင် သိထားရမယ့် သတင်းကောင်း နဲ့ သတင်းဆိုး ဆိုပြီး ရှိပါတယ်။
<h3><b>သတင်းကောင်း</b></h3>
သတင်းကောင်းကတော့ လက္ခဏာမဲ့လေဖြတ်တာဟာ ကြီးကြီးမားမား မဟုတ်တဲ့အတွက် လျစ်လျူရှုထားလို့ ရပါတယ်။ ပိုကောင်းတဲ့သတင်းကတော့ လက္ခဏာမဲ့ရတာဟာ လေဖြတ်တဲ့ ဦးနှောက်အစိတ်အပိုင်းက လုပ်တဲ့တာဝန်ကို လုပ်ပေးနေတဲ့ တခြား ဦးနှောက်အစိတ်အပိုင်းက အကောင်းအတိုင်း ရှိနေသေးလို့ပါ။ ဒါကြောင့်ပဲ တချို့လေဖြတ်တာတွေက လက္ခဏာ မပြတာ ဖြစ်ပါတယ်။
အကောင်းဆုံး သတင်းကတော့ လေဖြတ်တာကို ဘာမှ မဖြစ်ရတဲ့အကြောင်းက ခန္ဓာကိုယ်က ကျန်းမာနေလို့ပါ။ ပုံမှန်မှာတော့ ဒီအသေးစား လေဖြတ်တာကို သင်က မမူဘူးဆိုတာက သင့်မှာ ကျန်းမာတဲ့ ခန္ဓာကိုယ်၊ ကျန်းမာတဲ့ ဦးနှောက် ရှိနေလို့ပါ။ အချက်အလက်တွေအရ စိတ်ကော ကိုယ်ပါကျန်းမာမှသာ လေဖြတ်တာကို ဘာမှမဖြစ်သလို နေနိုင်မှာ ဖြစ်ပါတယ်။
<h3><b>သတင်းဆိုး</b></h3>
သတင်းဆိုးကတော့ သင့်မှာ ဒါမှမဟုတ် တစ်ခုထက်ပိုတဲ့ နောက်ထပ် လေဖြတ်နိုင်ချေ ရှိခဲ့တာ ဒါမှမဟုတ် ရှိနေပါတယ်။ ဒီ လေဖြတ်နိုင်ချေဖြစ်စေတဲ့ အချက်တွေထဲမှာ လေဖြန်း လေဖြတ်ဖူးတာ၊ သွေးတိုး၊ ဆီချို၊ နှလုံးရောဂါရှိတာ၊ သွေးတွင်းအဆီများတာ၊ သွေးခဲရောဂါ၊ ဆေးလိပ်နဲ့ မူးယစ်ဆေး စတာတွေ ပါပါတယ်။ ဒါတွေကို တန်ပြန်နိုင်တာတွေကတော့ လေ့ကျင့်ခန်းလုပ်တာ၊ ဆေးသောက်တာ၊ အစားအသောက်ထိန်းတာနဲ့ စိတ်ဖိစီးမှုလျော့ချတာတို့ ဖြစ်ပါတယ်။
နောက်တစ်ခုက အရင်က လက္ခဏာမဲ့လေဖြတ်ခဲ့ဖူးရင် နောက်ထပ်လေဖြတ်တဲ့အခါတွေမှာ လက္ခဏာပြဖို့ များပါတယ်။ မကြာခဏ အသေးစားလေဖြတ်ခြင်းတွေများလာတဲ့အခါ ဆိုးရွားတဲ့ အခြေအနေတွေ ရုတ်တရက် ဖြစ်လာနိုင်ပါတယ်။ အဓိကကတော့ တဖြည်းဖြည်းနဲ့ ဦးနှောက်ရဲ့ အစိတ်အပိုင်း နေရာအများစုကို ထိခိုက်လာလို့ပါ။ ထိခိုက်တဲ့နေရာတွေက သေးတာလည်း ဖြစ်နိုင်ပါတယ်။ တခြားကောင်းတဲ့ အစိတ်အပိုင်းတွေက လုပ်ပေးနေတဲ့ ဦးနှောက် တာဝန်တွေဟာလဲ တဖြည်းဖြည်း ထိခိုက်တာများလာတဲ့အခါ လက္ခဏာတွေ ပြလာပါလိမ့်မယ်။
<h3><b>လက္ခဏာမဲ့လေဖြတ်တာနဲ့ လေဖြန်းတာ တူလား</b></h3>
မတူပါဘူး။ လေဖြန်းတယ်ဆိုတာက လက္ခဏာ ပြပါတယ်။ ဒါပေမဲ့ ဖြစ်တဲ့နေရာသေးတဲ့အပြင် ခဏအတွင်းမှာ ဘာလက္ခဏာမှ မကျန်ဘဲ ပုံမှန်လူကောင်းအတိုင်း ပြန်ဖြစ်ပါတယ်။ ဒါဟာ ဂရုစိုက်ရမယ့် ကိစ္စဖြစ်ပြီး CT ဒါမှမဟုတ် MRI မှာ မပေါ်ပါဘူး။ လက္ခဏာမဲ့လေဖြတ်တာကတော့ ပျောက်သွားတာမျိုး မရှိဘဲ ဒဏ်ရာ ကျန်ပါတယ်။ လက္ခဏာ မပြတာပဲ ရှိတာပါ။
<h3><b>မှတ်ချက်</b></h3>
တကယ်လို့ လက္ခဏာမဲ့လေဖြတ်တာ ဖြစ်ခဲ့ဖူးတာသိတာနဲ့ ဆရာဝန်အနေနဲ့ နောက်ထပ် လေဖြတ်နိုင်ချေ အချက်တွေ ရှိ၊ မရှိ ထပ်ရှာဖို့ စစ်ဆေးမှုတွေ လုပ်ခိုင်းပါလိမ့်မယ်။ နောက်တစ်ဆင့်အနေနဲ့ တွေ့ရတဲ့အချက်တွေပေါ် မူတည်ပြီး ဆေးဝါး၊ အစားအစာ၊ လေ့ကျင့်ခန်းနဲ့ အမူအကျင့်ပြောင်းခိုင်းတာ (ဥပမာ-ဆေးလိပ်ဖြတ်ခိုင်းတာ) စတဲ့ လိုအပ်တာတွေလုပ်ပြီး နောက်ထပ်ဖြစ်လာနိုင်တဲ့ လေဖြတ်မှုကို ကာကွယ်ပါလိမ့်မယ်။
တကယ်လို့ မတော်တဆ လက္ခဏာမဲ့လေဖြတ်ခြင်း ရှိခဲ့တာကို တခြားအကြောင်းနဲ့ အရေးပေါ်ခန်းရောက်ချိန်မှာ သိရတာပဲဲဖြစ်ဖြစ်၊ ပြနေကျ ဆရာဝန်မဟုတ်တဲ့သူဆီက သိရတာပဲဖြစ်ဖြစ် ဒါကို သင့် ဆရာဝန်ကို အသိပေးထားဖို့ လိုပါတယ်။ အရေးကြီးဆုံးကတော့ အရင်က သင်ပုံမှန်ပြနေကြဆရာဝန် မရှိခဲ့ရင်တောင် ခုချိန်မှာ ဆရာဝန်တယောက်နဲ့ စွဲစွဲမြဲမြဲ ပြပြီး ကျန်းမာရေး ကိုဂရုစိုက်သင့်ပါတယ်။
<br><br>Source-<b>- ဒေါက်တာ ကောင်းစံလင်း</b>
</body>
</html>