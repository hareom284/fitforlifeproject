<!DOCTYPE html>
<html lang="eng">
<head>
<title>ကျောက်ကပ်ကင်ဆာကို စောစောသိနိုင်ဖို့ လက္ခဏာ (၉) ချက်</title>
<meta charset="utf-8">  
<link rel="icon" href="logo.png"><style>
*{background-color:black; color:white;}
h1 { background-color:lightgreen; color:white;
      }
</style>
</head>
<body>
<h1>ကျောက်ကပ်ကင်ဆာကို စောစောသိနိုင်ဖို့ လက္ခဏာ (၉) ချက်</h1>
<img src="images/tk3.png">

<p>ကျောက်ကပ်ကင်ဆာကို စောစောသိနိုင်ဖို့ လက္ခဏာ (၉) ချက်</p><br>

ကျောက်ကပ်ကင်ဆာဆိုတာ ဘာလဲ၊ ကနဦးပြတဲ့လက္ခဏာတွေကဘာလဲဆိုတာ သိရှိလိုသူများအတွက် ရေးသား ဖော်ပြပေးလိုက်ပါတယ်။<br><br>

ကျောက်ကပ်ရဲ့ လုပ်ငန်းဆောင်တာက ဘာလဲ<br>

ကျွန်မတို့ ခန္ဓာကို်ယ်မှာ ပဲကြီးစေ့ပုံသဏ္ဍာန်ရှိတဲ့ ကျောက်ကပ်နှစ်ခု ရှိပါတယ်။ သူတို့က နံရိုးခွင်ရဲ့အောက်ဘက် ခါးဆစ်ရိုးတွေရဲ့ ဘေးတစ်ဘက်တစ်ချက်ဆီမှာ ရှိပါတယ်။ ကျောက်ကပ်ရဲ့လုပ်ငန်းဆောင်တာကတော့ ခန္ဓာကိုယ်တွင်းမှာ ရှိတဲ့ အညစ်အကြေးတွေကို ပြွန်လေးတွေက 
စစ်ထုတ်ပြီး ဆီးအဖြစ် ပြောင်းလဲကာ ခန္ဓာကိုယ်က စွန့်ထုတ်ပေးပါတယ်။ ကျောက်ကပ်ကင်ဆာတွေထဲမှာမှ အဖြစ်အများဆုံးက ဒီပြွန်ငယ်လေးတွေက အစပြုတာပါ။<br><br>

ကျောက်ကပ် ကင်ဆာ ဘာကြောင့် ဖြစ်ရတာလဲ<br>

ကျောက်ကပ်ကင်ဆာဟာ မျိုးရိုးဗီဇကြောင့် ဖြစ်နိုင်ပါတယ်။ နောက်တစ်ခုက ဆေးလိပ်ပါ။ ဆေးလိပ်များများ သောက်လေ ကျောက်ကပ်ကင်ဆာ ဖြစ်နိုင်ချေများလေပါ။ တခြား အကြောင်းတွေကတော့ အဝလွန်ခြင်း၊ သွေးတိုးခြင်း၊ အကိုက်အခဲပျောက်ဆေး အလွန်အကျွံသုံးစွဲခြင်းတို့ ဖြစ်ပါတယ်။<br><br>

ကျောက်ကပ်ကင်ဆာကို စောစာသိစေနိုင်သည့် လက္ခဏာများ<br>

၁။ ဗိုက် (သို့) ခါးနောက်ဘက် (သို့) ဘေးဘက်ဖောင်းလာခြင်း<br><br>

ကျောက်ကပ်ဟာ ခန္ဓာကိုယ်ရဲ့ အတွင်းနက်နက်ထဲမှာရှိတဲ့အတွက် နာကျင်မှုကို သိပ်မခံစားရပါဘူး။ အဖုအကျိတ်ကိုလည်း မစမ်းမိပါဘူး။ ကင်ဆာရဲ့ နောက်ဆုံးအဆင့်ရောက်မှသာ သတိထားမိတတ်ပါတယ်။ ဒါကြောင့် ကျောက်ကပ်ကင်ဆာကို စောစောသိနိုင်ဖို့အတွက် ဗိုက်ပူလာသလား၊ 
ခါးတုတ်လာသလား၊ ခါးနောက်ဘက်က နည်းနည်းဖောင်းလာသလားဆိုတာ သတိထားဖို့လိုပါတယ်။<br><br>

၂။ Scan တွင်ပေါ်ခြင်း<br>

ကျောက်ကပ်ကြောင့်မဟုတ်ဘဲ တခြားအကြောင်းကြောင်းကြောင့် သံလိုက်ဓာတ်မှန်၊ တယ်လီဗေးရှင်း ဓာတ်မှန်တွေ ရိုက်ကြည့်တဲ့အခါ ကျောက်ကပ်မှာ တစ်စုံတစ်ခုမှားယွင်းနေတာကိုလည်း သိရှိသွားနိုင်ပါတယ်။ ကင်ဆာစဖြစ်ခါစက အလုံးသေးတယ်ဆိုရင် ရောဂါရှိသူတွေရဲ့ ၃ ပုံ 
၂ ပုံ လောက်ကို Scan တွေက တစ်ဆင့် သိရှိနိုင််ပါတယ်။<br><br>

၃။ ခါးနာခြင်း<br>

ကျောက်ကပ်ကင်ဆာရဲ့ လက္ခဏာတစ်ခုကတော့ ခါးနာခြင်းပဲ ဖြစ်ပါတယ်။ ခါးအလယ်က မဟုတ်ဘဲ ခါးရိုးဆစ်ရဲ့ ဘယ်(သို့) ညာဘက်က နာတတ်ပါတယ်။ ခဏခဏ နာနေတယ်ဆိုရင် ဆရာဝန်နဲ့သေချာတိုင်ပင်် ဆွေးနွေးသင့်ပါတယ်။<br><br>

၄။ ဆီးထဲသွေးပါခြင်း<br>

ဆီးထဲမှာ သွေးပါနေပြီးဆိုရင် ပထမဆုံး စဉ်းစားရမှာက ဆီးပိုးဝင်ခြင်းပဲ ဖြစ်ပါတယ်။ ဆီးပိုးဝင်တာ မဟုတ်ရင်တော့ ကျောက်ကပ်ကင်ဆာ ဟုတ်မဟုတ် စစ်ဆေးသင့်ပါတယ်။<br><br>

၅။ ပင်ပန်းနွမ်းနယ်ခြင်း၊ ဝိတ်ကျခြင်း<br>

ပင်ပန်းနွမ်းနယ်ခြင်း၊ အစားအသောက်ပျက်ခြင်း၊ အကြောင်းရင်းမရှိဘဲ ဝိတ်ကျခြင်းတွေဟာ ကင်ဆာရောဂါရဲ့ လက္ခဏာတွေပါ။ တခြားအကြောင်းတွေကြောင့်လည်း ဝိတ်ကျတာဖြစ်နိုင်ပါတယ်။ ဥပမာ – စိတ်ဖိစီးမှုကြောင့်ပေါ့။ Stress ကြောင့်လည်း မဟုတ်၊ ဝိတ်ချနေတာလည်းမဟုတ်ဘဲ 
ဝိတ်ကျနေရင် စစ်ကြည့်သင့်ပါတယ်။<br><br>

၆။ သွေးပေါင်ချိန် တက်ခြင်း<br>

ကျောက်ကပ်က ရီနင်- Renin ဆိုတဲ့ဟော်မုန်းကို ထုတ်ပေးပြီး သွေးပေါင်အတက်အကျကို ထိန်းညှိပေးတဲ့အရာပါ။ သွေးတိုးတာအပြင် တခြားလက္ခဏာတွေရှိရင် ဆရာဝန်နဲ့ပြသသင့်ပါတယ်။<br><br>

၇။ သွေးအားနည်းခြင်း<br>

ပင်ပန်းနွမ်းနယ်စေတဲ့ အကြောင်းတစ်ခုက သွေးနီဥတွေနည်းနေလို့ ဖြစ်နိုင်ပါတယ်။ ကျောက်ကပ်က Erythropoietin လို့ခေါ်တဲ့ ဟော်မုန်းကိုထုတ်ပေးပါတယ်။ Erythropoietin ဟာ ရိုးတွင်းခြင်ဆီကနေ သွေးနီဥတွေ ထုတ်လုပ်ပေးတာအတွက် အကူအညီပေးပါတယ်။ သွေးနီဥတွေ
က အောက်ဆီဂျင်ကို သယ်ဆောင်ပေးပါတယ်။ သွေးနီဥတွေနည်းနေရင် အောက်ဆီဂျင်လည်းနည်းပြီး ပင်ပန်းနွမ်းနယ်မှုတွေကို ဖြစ်စေပါတယ်။<br><br>

၈။ တုပ်ကွေးမမိ၊ ပိုးမဝင်ဘဲ ဖျားနာခြင်း<br>

ကိုယ်အပူချိန်တက်နေတာဟာ သင့်ရဲ့ ခန္ဓာကိုယ်က ခုခံအားတွေ တိုက်ပွဲဝင်နေလို့ ဖြစ်ပါတယ်။ ပြင်ပကလာတဲ့ ဗိုင်းရပ်စ်ပိုးတွေ၊ ဘက်တီးရီးယားပိုးတွေ (သို့) အလုံးအကျိတ်တွေ ခန္ဓာကိုယ်ထဲ ရောက်ရှိလာတဲ့အခါ ခုခံအားက တိုက်ထုတ်ရပါတယ်။ တကယ်လို့ ညဘက်တွေမှာ ချွေးစေးပြန်ရင်၊ 
မျက်နှာတွေ ထူအန်းတယ်လို့ ခံစားလာရရင် ကိုယ်ပူချိန် ထတိုင်းသင့်ပါတယ်။ ချောင်းဆိုးခြင်း၊ နှာချေခြင်း၊ ကိုယ်လက်ကိုက်ခဲခြင်းတွေမရှိဘဲ ကိုယ်ပဲပူနေမယ်ဆိုရင် ဆရာဝန်ဆီ အမြန်ဆုံးသွားပြသင့်ပါတယ်။<br><br>

၉။ အမျိုးသားများတွင် ညာဘက်ဝှေးစေ့တွင်ရှိသော သွေးပြန်ကြောများ ရောင်ရမ်းခြင်း<br>

ဒီလိုဖြစ်လာပြီဆိုရင် သင့်ရဲ့ ကျောက်ကပ်မှာ ပြဿနာဖြစ်နေပြီဆိုတာ သိရှိဖို့လိုပါတယ်။ ဒါကြောင့် ဆရာဝန်ဆီသွားပြီး စစ်ဆေးသင့်တာတွေကို စစ်ဆေးရပါမယ်။<br><br>

ကျောက်ကပ်ကင်ဆာကို ပျောက်ကင်းအောင် ကုသနိုင်မလား<br>

တခြားကင်ဆာတွေလိုပါပဲ။ ကင်ဆာအဆင့် ၁ မှာ သိရှိပြီး သေချာကုသမှုခံယူမယ်ဆိုရင် ၉၀ ရာခိုင်နှုန်းကနေ ၉၅ ရာခိုင်နှုန်းထိ ပျောက်ကင်းနိုင်ပါတယ်။ ကင်ဆာက ပျံ့နှ့ံပြီး နောက်ဆုံးအဆင့်ရောက်နေရင်တော့ ၁၀ ရာခိုင်နှုန်းလောက်ပဲ ရှိပါတော့တယ်။<br><br>

Translated by Paing<br>

Reference : https://www.rd.com
</body>
</html>
