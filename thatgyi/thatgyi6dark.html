<!DOCTYPE html>
<html lang="eng">
<head>
<title>အသက် ၅၀ ကျော် အမျိုးသမီးတိုင်း သိထားသင့်တဲ့ ကျန်းမာရေးလျှို့ဝှက်ချက်များ</title>
<meta charset="utf-8">  
<link rel="icon" href="logo.png"><style>
*{background-color:black; color:white;}
h1 { background-color:purple; color:white;
      }
</style>
</head>
<body>
<h1>အသက် ၅၀ ကျော် အမျိုးသမီးတိုင်း သိထားသင့်တဲ့ ကျန်းမာရေးလျှို့ဝှက်ချက်များ</h1>
<img src="images/tk5.png">

<p>အသက် ၅၀ ကျော် အမျိုးသမီးတိုင်း သိထားသင့်တဲ့ ကျန်းမာရေးလျှို့ဝှက်ချက်များ</p><br>

ကျွန်မတို့ အမျိုးသမီးတွေဟာ ဖြတ်သန်းခဲ့တဲ့ ဘဝတစ်လျှောက် ပျော်ရွှင်မယ်၊ ဝမ်းနည်းမယ်၊ ပူဆွေးမယ်၊ ဒေါသထွက်မယ် စတာတွေနဲ့ ပြည့်နှက်နေတဲ့အတွက် တစ်ခါတစ်ရံ ကျန်းမာရေးအကြောင်းကို ဆွေးနွေးပြီး အလေးထားဖို့ မေ့နေတတ်ပါတယ်။ ဒါကြောင့် 
အမျိုးသမီးတွေအတွက် အရင်တုန်းက မေ့ထားခဲ့တဲ့ ကျန်းမာရေးတွေအကြောင်း ဖော်ပြသွားပါမယ်။<br><br>

နှလုံးရောဂါက ကြောက်စရာကောင်းတယ်<br>

အမျိုးသမီးအများစုက ရင်သားကင်ဆာဖြစ်မှာသာ ကြောက်နေကြတာပါ။ တကယ်တော့ နံပါတ် ၁ လူသတ်သမားဟာ နှလုံးရောဂါပါ။ နှလုံးရောဂါကြောင့် တစ်နှစ်အတွင်း လူသုံးယောက်မှာ တစ်ယောက် သေဆုံးနေပါတယ်။ သွေးဆုံးပြီးတဲ့ အမျိုးသမီးတွေမှာ နှလုံးရောဂါဖြစ်ပွားမှုနှုန်း မြင့်တက်လာပါတယ်။<br>

နှလုံးဖောက်တဲ့အခါ တီဗွီထဲက သရုပ်ဆောင်တွေလို ရုတ်တရက် ရင်ဘတ်လေးကိုဆုပ်ပြီး ကြမ်းပြင်မှာ လဲကျသွားတာ မဟုတ်ပါဘူး။ အမျိုးသမီးတွေမှာ နှလုံးဖောက်လာတဲ့အခါ ရင်ဘတ်အောင့်တာ၊ ရင်ကြပ်တာ၊ ပျို့အန်တာ၊ မေးရိုးနာကျင်တာ၊ နောက်ကျောနာကျင်တာတွေကိုပါ ခံစားရနိုင်ပါတယ်။ 
ဒါကြောင့် ငယ်ငယ် ကတည်းက သတိထားသင့်တာ ထားပြီး၊ ကိုယ် ကျန်းမာရေးကိုယ် အမြဲ ဆန်းစစ်နေဖို့ အရေးကြီးပါတယ်။<br><br>

လေ့ကျင့်ခန်းလုပ်ခြင်းက စိတ်ပျံ့လွင့်ခြင်းကို လျှော့ချပေးပါတယ်<br>

အသက်ကြီးလာတဲ့အခါ အလုပ်ရယ်လို့ မယ်မယ်ရရမရှိချိန်မှာ စိတ်တွေက ပျံ့လွင့်တတ်ပါတယ်။ ပိုဆိုးလာရင်တော့ စိတ်ကျရောဂါ ခံစားရနိုင်ပါတယ်။ ဒါကြောင့် လေ့ကျင့်ခန်းလုပ်တာဟာ စိတ်ပျံ့လွင့်တာတွေကို လျော့ကျစေနိုင်တဲ့အပြင် သွေးလည်ပတ်မှု ကောင်းစေပြီး သက်လုံကောင်းစေပါတယ်။<br><br>

စောစောထခြင်းဟာ ရင်သားကင်ဆာဖြစ်နိုင်ချေ နည်းပါးစေပါတယ်<br>

စောစောထတတ်တဲ့ သူတစ်ယောက်ဆိုရင် ရင်သားကင်ဆာ ဖြစ်နိုင်ချေနည်းပါတယ်။ ဒါ့အပြင် ကျန်းမာရေးကောင်းနေမယ်ဆိုရင်တောင် Mammogram လို့ခေါ်တဲ့ ဓာတ်မှန ်ရိုက်သင့်ပါတယ်။<br><br>

ပဲပိစပ်ကို စားသင့်ပါတယ်<br>

တစ်နေ့တာ အာဟာရထဲမှာ ပဲပိစပ်ကို ထည့်စားမယ်ဆိုရင် အရိုးတွေကို သန်မာစေမှာပါ။ ကယ်ဆီယမ်နဲ့ ဗီတာမင် ဒီ ဆေးပြားတွေ သောက်သုံးတာမှ မဟုတ်ဘဲ တို့ဖူး၊ ပဲနို့တို့ကို သောက်သုံးရင်လည်း အရိုးသန်မာစေပါတယ်။<br><br>

အိပ်ပျော်နေစဉ် ဟောက်တာက နှလုံးရောဂါဖြစ်နိုင်ခြေ ရှိပါတယ်<br>

အိပ်ပျော်နေစဉ် အသက်ရှူလမ်းကြောင်းပိတ်ခြင်းကြောင့် ဟောက်ခြင်း၊ အသက်ရှူခဏရပ်တာတွေ ဖြစ်နိုင်ပါတယ်။ ဒါတွေဟာ သင့်ကို နှလုံးရောဂါ ရစေနိုင်ပါတယ်။<br><br>

အငန်လျှော့စားပါ<br>

အငန်လျှော့စားတာဟာ သွေးတိုး မဖြစ်အောင်် ကာကွယ်ပေးပါတယ်။ အငန်စားတာဟာ သွေးကြောတွေကို ကျဉ်းစေတဲ့အတွက် သွေးတိုးနိုင်ပါတယ်။ သွေးတိုးရှိလာပြီဆို တခြားမလိုအပ်တဲ့ ရောဂါတွေပါ ဖြစ်လာစေနိုင်ပါတယ်။<br><br>

သုံးပွင့်ဆိုင်ဆက်နွယ်မှုကို သတိပြုပါ<br>

ဆေးလိပ်သောက်တာ၊ ဆီးချိုရောဂါနဲ့ သွေးတိုးရောဂါတို့ဟာ ဆက်စပ်မ ှုရှိပါတယ်။ သူတို့ အားလုံးဟာ နှလုံးကို ထိခိုက် ပျက်စီးနိုင်ပါတယ်။ အမျိုးသမီးတွေ ဆေးလိပ်သောက်သုံးရင် ဆေးလိပ်မသောက်သူတွေထက် နှလုံးရောဂါဖြစ်နိုင်ချေ သုံးဆ ပိုများပါတယ်။<br><br>

အိပ်ရေးဝအောင် အိပ်ပါ<br>
အိပ်ရေးဝအောင် အိပ်တာဟာ အသက် ၅၀ ကျော် အမျိုးသမီးတွေအတွက် ကျန်းမာရေးကောင်းကျိုးတွေ ရရှိနိုင်ပါတယ်။ စောစောအိပ်ပြီး စောစောထတတ်တဲ့အကျင့်ကို ကျင့််ပါ။ အိပ်ချိန်ဟာ အနည်းဆုံး ၇ နာရီကနေ ၈ နာရီထိ ရှိသင့်ပါတယ်။<br><br>

အသားဓာတ်ပါတဲ့ အစာ စားသင့်ပါတယ်<br><br>

အသက်ကြီးလာတဲ့အခါ ကြွက်သားတွေ လျော့ရဲဆုံးရှုံးလာပါတယ်။ စားတဲ့အစာတွေထဲမှာ အသားဓာတ်ကို သင့်တင့်မျှတစွာ ထည့်စားသင့်ပါတယ်။<br><br>

အရိုးအဆစ်တွေကို သတိထားပါ<br>

အသက်ကြီးတဲ့ အမျိုးသမီးတွေမှာ အရိုးပွရောဂါ ဖြစ်ပွားတတ်ပါတယ်။ အဆစ်ရောင်ရမ်းပြီး နာကျင်ကိုက်ခဲတတ်ပါတယ်။ အရိုးတွေလည်း ကျိုးလွယ်ပါတယ်။ ဒါကြောင့် အဝမလွန်အောင် ထိန်းသင့်ပါတယ်။ လေ့ကျင့်ခန်း ပုံမှန်လုပ်ပြီး ယောဂကျင့်လို့ ရပါတယ်။<br><br>

အရွယ်တင်နုပျိုစေတဲ့ အစာကို စားသုံးပါ<br>

တချို့ အစားအစာတွေဟာ ကျန်းမာစေပြီး အလှတိုးစေပါတယ်။ အစေ့အဆံတွေ၊ မုန်လာဥ၊ ကျွဲကောသီးတွေဟာ အသက်ရှည်ကျန်းမာ နုပျိုစေပါတယ်။<br><br>

ဘဝက အခုမှ စတာပါ<br>
ကိုယ့်စိတ်ဟာ လန်းဆန်းတက်ကြွနေရင် လူကလည်း နုပျိုနိုင်ပါတယ်။ အသက် ၅၀ ကျော်လာတာဟာ ဘဝဆုံးသွားတာ မဟုတ်ပါဘူး။ အသစ်အဆန်းတွေ တွေ့ကြုံဖို့အတွက် ဘဝစတာပါ။ ဒါကြောင့် ကျန်းမာရေးအတွက် လုပ်ဆောင်နိုင်ဖို့ စာရင်းလေးတွေ တို့ထားလိုက်တော့နော်။<br><br>

Translated by Paing<br>
Reference : https://www.rd.com