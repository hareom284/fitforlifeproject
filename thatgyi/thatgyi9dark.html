<!DOCTYPE html>
<html lang="eng">
<head>
<title>ကြိုတင်ကာကွယ်ပါ ကင်ဆာရောဂါ
</title>
<style>
*{background-color:black;
color:white;}

h1{background-color:fuchsia;}
 
</style>
<meta charset="utf-8">  
</head>
<body>
<h1>ကြိုတင်ကာကွယ်ပါ ကင်ဆာရောဂါ</h1>
<img src="images/tk8.png">
<p>ကြိုတင်ကာကွယ်ပါ ကင်ဆာရောဂါ</p><br>

ကမ္ဘာပေါ်မှာ မိနစ်တိုင်းမိနစ်တိုင်း လူ ၁၇ ယောက်ဟာ ကင်ဆာရောဂါကြောင့်သေဆုံးနေရပါတယ်။ နာတာရှည်ရောဂါအုပ်စုထဲ ပါဝင်တဲ့ကင်ဆာရောဂါအမျိုးမျိုးရဲ့ ကျန်းမာရေးအန္တရာယ်ကို လူထုကြားထဲ ကျယ်ကျယ်ပြန့်ပြန့် သတိပြုမိစေဖို့ 
ရည်ရွယ်ပြီး နိုင်ငံတကာကင်ဆာရောဂါထိန်းချုပ်ရေးအဖွဲ့ကြီးက နှစ်စဉ် ဖေဖော်ဝါရီလ ၄ ရက်နေ့ကို ကမ္ဘာ့ကင်ဆာရောဂါနေ့အဖြစ်သတ်မှတ်ပြီး ကျင်းပပေးခဲ့ပါတယ်။<br>

အခုဆောင်းပါးမှာတော့ ကင်ဆာရောဂါနဲ့ပတ်သတ်ပြီးသိရှိထားရမယ့် အချက်တွေနဲ့ ရောဂါကို ကြိုတင်ကာကွယ်ပုံ၊ ကုသရပုံတွေကို ပြောပြသွားပါ့မယ်။<br><br>

ကင်ဆာရောဂါဆိုတာ ဘာလဲ<br>

ကျွန်တော်တို့ ခန္ဓာကို််ယ်ထဲက ဆဲလ်တွေက အချိန်နဲ့အမျှ အသစ်ဖြစ်ပျက်လိုက် အိုမင်းလာတဲ့ဆဲလ်တွေ ပျက်စီးသွားလိုက်နဲ့ သံသရာလည်နေပါတယ်။ ပျက်စီးရမယ့် ဆဲလ်တွေက အချိိန်တန်လို့မပျက်စီးဘဲ ဆက်လက်ပြီးပုံမမှန်ကြီးထွားလာမယ်ဆို ကင်ဆာဆဲလ်အဆင့်ကို ပြောင်းလဲသွားပါတယ်။<br>

အချိန်ကြာလာတာနဲ့အမျှ ကင်ဆာဆဲလ်တွေက ပွားများသထပ်များလာပြီး ဘေးနားက ကိုယ်တွင်းကလီစာတွေအထိပါ ပျံ့နှံ့ရောက်ရှိကုန်ပါတယ်။ ဒီလိုဖြစ်လာတာကို ကင်ဆာရောဂါလို့ သတ်မှတ်ပါတယ်။<br><br>

ကင်ဆာရောဂါ ဘာကြောင့် ကြောက်ဖို့ ကောင်းသလဲ<br>

လူတစ်ယောက် အအေးမိရင် အားနည်းမယ်၊ နုံးခွေသွားမယ်၊ နှာစေးမယ် စသည်ဖြင့် သက်ဆိုင်ရာလက္ခဏာတွေ ခံစားရပါတယ်။ ဖျားနာရင်လည်း ဒီလိုပဲ ကိုယ်ပူလာမယ်၊ ကိုယ်လက်ကိုက်ခဲမယ် စတာတွေကို ကိုယ် ကို်ယ်တိုင် ခံစားသိရှိရပါတယ်။ 
ဒါပေမဲ့ ကင်ဆာရောဂါကတော့ ဒီလိုမဟုတ်ပါဘူး။<br>

ရောဂါကို ကုသရလွယ်ကူစေမယ့် အစောပိုင်းအချိန်မှာ (ယေဘူယျအားဖြင့် )ဘာလက္ခဏာမှ မပြတတ်ဘဲ ကုသရခက်ခဲပြီး ဆေးမမှီတော့လောက်မယ့် အချိန်မှ လက္ခဏာတွေ စပြတတ်ပါတယ်။ ဒါကြောင့် တခြားရောဂါတွေထက် 
ကင်ဆာရောဂါက ပိုကြောက်ဖို့ ကောင်းနေရတာပဲ ဖြစ်ပါတယ်။<br><br>

ကင်ဆာရောဂါကို ဘယ်လို ကာကွယ်မလဲ<br>

ကင်ဆာရောဂါကို အချိန်စောစောတွေ့လေလေ ရောဂါကိုအောင်မြင်အောင်ကုသနိုင်ဖို့ အခွင့်အရေး များလေလေပါပဲ။<br>

ကင်ဆာရောဂါကို အစောပိုင်းအဆင့်မှာတင်တွေ့ရှိရင် ပျောက်ကင်းအောင် ကုသနိုင်သလို လူနာအနေနဲ့လည်း သက်တမ်းစေ့နီးပါးနေနိုင်ခြင်း၊ ရောဂါရဲ့ နောက်ဆက်တွဲပြဿနာတွေ ခံစားရမှုနည်းပါးခြင်း စတဲ့ အကျိုးကျေးဇူးတွေ ရှိပါတယ်။ ကင်ဆာရောဂါကို ကာကွယ်ဖို့ဆို 
အဆင့် ၃ ဆင့်ကို ဖြတ်ကျော်ရပါမယ်။<br><br>

အဆင့် ၁ – ရောဂါအကြောင်း သိရှိနားလည်ခြင်း၊ သတိရှိခြင်း<br>

ကင်ဆာရောဂါအကြောင်း၊ ရောဂါ ဖြစ်ရတဲ့အကြောင်းအရင်း စတဲ့ အခြေခံကျန်းမာရေး ဗဟုသုတတွေ ရှိဖို့ လိုအပ်ပါတယ်။ ဒီလိုသိရှိထားရင် တချို့ ကင်ဆာအမျိုးအစားတွေမှာ ပြလေ့ရှိတဲ့ အစောပိုင်းလက္ခဏာတွေကို မိမိဘာသာ 
သတိပြုမိကြည့်ရှုနိုင်မှာ ဖြစ်ပါတယ်။ (ဥပမာ- ရင်သားမှာ အလုံးအကျိတ်များ စမ်းသပ်မိခြင်း)<br><br>

အဆင့် ၂ – ဆရာဝန်ထံ သွားရောက်ပြသခြင်း<br>

မသင်္ကာစရာကောင်းတဲ့ လက္ခဏာ တစ်ခုခု တွေ့ရှိရရင် ဆရာဝန်နဲ့ ချက်ခြင်းပြသ တိုင်ပင်ရပါမယ်။ ပျောက်နိုးနို်းနဲ့ စောင့်ကြည့်နေတာ မှန်ကန်တဲ့ လုပ်ရပ်မဟုတ်သလို ဆေးမှီးတိုတွေနဲ့ ကုသတာကိုလည်း အားမပေးပါဘူး။<br>

အခုချိန်မှာ ကင်ဆာရောဂါအမျိုးမျိုးအတွက် လေ့လာစမ်းသပ်မှုတွေ အများအပြား ပြုလုပ်နေနိုင်ပြီ ဖြစ်ပါတယ်။<br>

ဆရာဝန်က ဖြစ်နိုင်ခြေရှိတဲ့ ရောဂါစစ်ဆေးမှုတွေ ပြုလုပ်တာက ကင်ဆာရောဂါ ဟုတ်၊ မဟုတ် သိနို်င်ပြီး ကင်ဆာရောဂါ ဖြစ်နေရင်လည်း ဘယ်အဆင့်ထိ ရောက်နေပြီလဲ၊ ဘယ်လိုကုသနိုင်သလဲ ဆိုတာမျိုးတွေပါ တစ်ပါတည်း စဉ်းစားပေးနိုင်မှာ ဖြစ်ပါတယ်။<br><br>

အဆင့် ၃ – ကုသမှုခံယူခြင်း<br>

ကင်ဆာရောဂါသေချာပြီဆိုရင်တော့ ကုသမှုခံယူဖို့ လိုအပ်ပါတယ်။ ရောဂါရဲ့ အဆင့်၊ ကင်ဆာဖြစ်ပွားတဲ့နေရာအလိုက် ကုသမှုနည်းလမ်း အမျိုးမျိုး ရှိပါတယ် ဥပမာ၊ ဓာတ်ကင်ခြင်း၊ ကင်ဆာဆေးသွင်းခြင်း၊ ရောဂါဖြစ်ပွားနေတဲ့ အစိတ်အပိုင်းကို ခွဲစိတ်ဖြတ်တောက်ခြင်း 
စတာတွေ ပြုလုပ်နိုင်ပါတယ်။ ကင်ဆာဆဲလ်တွေကို ကုန်စင်အောင် အမြစ်ပြတ်ကုသနို်င်အောင် များသောအားဖြင့် ကုသမှုနည်းလမ်း ၂ မျိုး၊ ၃ မျိုးတွဲပြီး ကုသလေ့ရှိပါတယ်။<br><br>

ကင်ဆာရောဂါကို ကြိုတင်ကာကွယ်နိုင်သလား၊ ဘယ်လို ကာကွယ်နိုင်မလဲ<br>

သုတေသနပြုချက်တွေအရ ကင်ဆာဖြစ်ပွားမှုတွေအားလုံးရဲ့ ၃၀-၅၀ ရာခိုင်နှုန်းက ကြိုတင်ကာကွယ်လို့ ရပါတယ်။<br>

အမှန်ဆို ရောဂါမဖြစ်အောင် သေချာ ကာကွယ်နိုင်ခဲ့ရင် ရေရှည်ဖြစ်လာမယ့် ကျန်းမာရေး၊ စီးပွားရေး၊ လူမှုရေးအကျိုးဆက်တွေကို သိသိသာသာ လျှော့ချပစ်နိုင်မှာပါ။<br>

ကင်ဆာရောဂါ ကာကွယ်ဖို့ရာ ကင်ဆာဖြစ်ပွားမှုရဲ့ အဓိကတရားခံတွေဖြစ်တဲ့-<br>
<ul>
<li>ဆေးရွက်ကြီး၊ ဆေးလိပ်သောက်သုံးခြင်း</li>
<li>အဝလွန်ခြင်း</li>
<li>အထိုင်များခြင်း</li>
<li>အစားအသောက်မဆင်ခြင်ခြင်း</li>
<li>အရက်သောက်ခြင်း</li>
<li>ကူးစက်ရောဂါများဖြစ်ပွားခြင်း စတဲ့အချက်တွေ မပြုလုပ်မိအောင် နေထိုင်ရပါမယ်။</li></ul><br>
အပေါ်က အချက်တွေက မိမိနေထိုင်မှုပုံစံကို ပြုပြင်ပြီး ရောဂါကို ကာကွယ်နိုင်တဲ့အချက်တွေ ဖြစ်ပေမဲ့ ဘယ်နည်းနဲ့မှ ပြုပြင်လို့မရတဲ့အချက်တွေလည်း ရှိပါသေးတယ်။ အဲ့ဒါကတော့ ကိုယ့်ရဲ့မျိုးရိုးဗီဇနဲ့ သက်ဆိုင်ပါတယ်။<br>

ကို်ယ့်ရဲ့ မိသားစုဝင်တစ်ယောက်ယောက် (အဘိုး၊ အဘွား၊ အဖေ၊ အမေ၊ မောင်နှမ စသည်ဖြင့်) မှာ ကင်ဆာရောဂါ ဖြစ်ပွားဖူးရင် ကိုယ့်မှာလည်း အလားတူကင်ဆာရောဂါ ဖြစ်နိုင်ခြေရာခိုင်နှုန်း အရမ်းများပါတယ်။ ဒါကြောင့် ကိုယ့်ရဲ့ မိသားစုဝင်တစ်ယောက်ယောက်ထဲမှာ 
ကင်ဆာရောဂါ ဖြစ်ဖူးတဲ့သူရှိရင် ကိုယ်ကိုယ်တိုင်လည်း မကြာခဏ သွေးစစ်ခြင်းဖြင့် ကင်ဆာရောဂါကို ကြိုတင်ကာကွယ်နိုင်ပါတယ်။<br>

ကင်ဆာရောဂါဟာ နာတာရှည်ရောဂါတစ်ခုဖြစ်တာကြောင့် ရောဂါမဖြစ်အောင် ကြိုတင်ကာကွယ် နေထိုင်ခြင်းကသာ အကောင်းဆုံးကုသမှုတစ်ခု ဖြစ်နေဆဲပါ။<br>

ဒါကြောင့် နှစ်စဉ်ကျရောက်တဲ့ ကမ္ဘာ့ကင်ဆာရောဂါနေ့မှာ ကင်ဆာရောဂါနဲ့ ပတ်သတ်ပြီး မိမိ မိတ်ဆွေများ၊ မိသားစုဝင်များကို ကျန်းမာရေး ဗဟုသုတ ဖြန့်ဝေပေးခြင်း၊ ကျန်းမာရေး စစ်ဆေးခြင်းများ ပြုလုပ်ပြီး တစ်ဖက်တစ်လမ်း ပါဝင်ဆင်နွှဲကြပါစို့ လို့ ပြောကြားရင်း နိဂုံးချုပ်လိုက်ပါတယ် 
ခင်ဗျာ။<br><br>

Dr.Barry
</body>
</html>
