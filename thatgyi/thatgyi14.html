<!DOCTYPE html>
<head><link rel="icon" href="Project201/logo.png">
<title>ရင်ညွှန့်ကို မီးစနဲ့ထိုးပြီး ဆွဲဆုပ်ထားသလို ခံစားနေရတာက နှလုံးရောဂါလား</title>
<meta charset="utf-8">
<style>
h1{background-color:green; }
</style>
</head>
<body>
<h1><b>ရင်ညွှန့်ကို မီးစနဲ့ထိုးပြီး ဆွဲဆုပ်ထားသလို ခံစားနေရတာက နှလုံးရောဂါလား</b></h1>
<img src="images/thatgyi14.png" width="250" height="250">
<br><br>တစ်ခါတလေ ရင်ညွှန့်နေရာက အကြောင်းရင်းမည်မည်ရရ မရှိဘဲ ဆွဲဆုတ်ထားသလို ခံစားရတတ်ပါတယ်။ ဘာလို့ ဒီလို ခံစားရတတ်တာလဲ။
ဒါဟာ ခန္ဓာကိုယ်ရဲ  ့ အဓိကအင်ဂျင်တစ်ခုဖြစ််တဲ ့ နှလုံးကိုသွားတဲ့ သွေးကြောတွေ ပိတ်သွားလို့ပါ။  နှလုံး ကြွက်သားတွေဆီ သွားတဲ့ အောက်ဆီဂျင် ပြတ်လပ်မှု ဖြစ်တဲ့အတွက် ရင်ဘတ်အောင့်ရတာ ဖြစ်ပါတယ်။ ရင်ဘတ်အောင့်တာက ရုတ်တရက် ဖြစ်ပေါ်တတ်ပြီး ဒါဟာ နှလုံးရောဂါရဲ ့ရှေ့ပြေးလက္ခဏာဖြစ်နိုင်ပါတယ်။ ဒီဆောင်းပါးမှာ ဘာအတွက်ကြောင့် ဒီလိုရောဂါဖြစ်ရတယ်၊ ဘယ်လိုအရာတွေကို ရှောင်ကြဉ်ရမယ်ဆိုတာ ရှင်းပြပါမယ်။
<h3><b>ရင်ဘတ်အောင့်ရတဲ့အခါ ဖြစ်နိုင်ခြေရှိတဲ့ အမျိုးအစားများစွာရှိပါတယ်။</b></h3>
ရင်ဘတ်အောင့်တာဟာ ပုံစံမျိုးစုံရှိပေမယ့် အောက်ပါ အမျိုးအစားတွေကတော့ ဆေးကုသမှု မဖြစ်မနေ ခံယူသင့်တဲ့ အခြေအနေတွေ ဖြစ်ပါတယ်။
<h3><b>၁။ Stable Angina </b></h3>
၁။ Stable Angina 
<h3><b>၂။ Unstable Angina </b></h3>
ပိုပြီးဆိုးတဲ့အမျိုးအစားပါ။ အနားယူလိုက်ရင်တောင်မှ မသက်သာပဲ  အချိန်အတော်ကြာတဲ့အထိ ခံစားရတတ်ပါတယ်  ။ ရုတ်တရက် နှလုံးတိုက်ခိုက်ခံရတာမျိုး ဖြစ်ခါနီး အခြေအနေဖြစ်တဲ့အတွက် အရေးပေါ်ကုသမှကို အမြန်ဆုံး ခံယူသင့်ပါတယ်။
<h3><b>ဘာလို့ ဒီလို ဖြစ်ရတာလဲ </b></h3>
အဓိက ကတော့ အပေါ်မှာ ပြောထားတဲ့အတိုင်း နှလုံးကိုသွားတဲ ့ သွေးကြောတွေ ပိတ်သွားလို့ပါ။ တခြားဖြစ်စေတဲ့ အကြောင်းအရာတွေကတော့-
အဆုတ်ပင်မသွေးကြောကြီး ပိတ်ခြင်း
နှလုံးကြွက်သား အားနည်းလာခြင်း
နှလုံး အဆို့ရှင်ဝ ကျဉ်းလာခြင်း
နှလုံးအိမ်ယောင်ရမ်းခြင်း
သွေးလွှတ်ကြောနံရံ ပါးလာကာ စုတ်ပြဲထွက်ခြင်းတို့ ဖြစ်ပါတယ်။
<h3><b>သတိထားရမယ့် လက္ခဏာတွေက ဘာတွေရှိလဲ</b></h3>
ရင်ဘတ်အောင့်တာ အဓိက လက္ခဏာပါ။ လူတစ်ဦးနဲ့ တစ်ဦးကတော့ မတူပါဘူး။ တချို့က ရင်ညွှန့်ကို မီးစနဲ့ထိုးသလို အောင့်မယ်၊ တချို့ကတော့ ကိုက်ခဲပြီး အောင့်တတ်ပါတယ်။ ရင််ဘတ်ထဲ ပြည့်ကျပ်သလို ခံစားရတတ်ပြီး ဆွဲဆုပ်ထားသလို ခံစားချက်မျိုးလည်း ခံစားရတတ်ပါတယ်။
တခါတလေ ရင်ဘတ်အောက်နားကနေ စအောင့်တတ်ပြီး လက်မောင်း၊  ပုခုံး၊ လည်ပင်း၊ လည်ချောင်း၊ မေးစေ့နဲ့ နောက်ကျောဘက်အထိ အောင့်တတ်ပါတယ်။ နောက်ဆက်တွဲအနေနဲ ့ အသက်ရှူမြန်လာတာ၊ ချွေးထွက်ပြီး မူးဝေလာတာတွေပါ ဖြစ်တတ်ပါတယ်။ ဒီလို လက္ခဏာတွေ ရှိလာပြီဆိုရင်တော့ ဆေးခန်း အမြန်ဆုံးပြသင့်ပါတယ်။
<h3><b>ရောဂါကို ရှာဖွေ စစ်ဆေးပြီး ကုသလို့ရလား</b></h3>
ရောဂါရာဇဝင်မေးမြန်းတာနဲ ့ ကနဦး စစ်ဆေးချက်တွေအပြင် ECG ၊ ဓာတ်မှန်တို့  ရိုက်ရမှာပါ။ လိုအပ်ရင်  အက်ခိုး Echo (နှလုံးဓာတ်မှန်) ရိုက်တာမျိုးလည်း ပြုလုပ်ပေးရပါမယ်။
ရောဂါက နှလုံးကို ဘယ်လောက်ထိ ထိခိုက်မှုရှိလဲ ဆိုတဲ့ပေါ် မူတည်ပြီး ကုသတဲ့ ပုံစံကလည်း ကွဲပြားပါတယ်။ ရောဂါ အနုအရင့်အလိုက် သောက်ဆေးတွေမှီဝဲတာကနေ အကြီးစား ခွဲစိတ်မှုပြုလုပ်ရတဲ့အထိ ကုသမှုပုံစံ အဆင့်ဆင့်ရှိပါတယ်။
<h3><b>သောက်ဆေးတွေသောက်ဖို့လိုလား</b></h3>
သွေးကြောကျဉ်းတာကို တားဆီးမဲ့ဆေး၊
နှလုံးခုန်နှုန်း မမြန်အောင် ထိန်းဆေး၊
သွေးကြောချဲ့ဆေး နဲ ့
သွေးကျဲဆေး ဆိုပြီးဆရာဝန် ညွှန်ကြားချက်နဲ့အညီ သောက်ရမယ့် အမျိုးအစားတွေ ရှိပါတယ်။
ဒီလို ကုသနည်းတွေနဲ ့မအောင်မြင်ဘူးဆိုရင်တော့ နှလုံးခွဲစိတ်မှု ပြုလုပ်ဖို့ လိုအပ်မှာပါ။ ကျွမ်းကျင်တဲ့ ဆရာဝန်ကြီးတွေနဲ့ တိုင်ပင်ရပါမယ်။
<h3><b>ဘယ်လို ကာကွယ်ကြမလဲ</b></h3>
ဘယ်လို အခြေအနေတွေက ရင်ဘတ်အောင့်တာကို ပိုဆိုးစေလဲဆိုတာကို  နားလည်ရင် ရှောင်ကြဉ်နိုင်မှာပါ။ စိတ်အလွန်အမင်း လှုပ်ရှားတာမျိုး၊  ပြင်းထန်တဲ့ လေ့ကျင့်ခန်းတွေ လုပ်တာမျိုးကို ရှောင်ကြဉ်သင့်သလို အစာ စားတဲ့အခါမှာလည်း နည်းနည်းနဲ ့ အကြိမ်အရည်အတွက်များများ စားသင့်ပါတယ် ။
အောက်ပါ နည်းလမ်းတွေကိုလည်း စနစ်တကျ လိုက်နာပါ။
ဆေးလိပ်ဖြတ်ပါ၊
အဆီများတဲ့ အစာတွေကို ရှောင်ပါ၊
တရားထိုင်တာ၊ ယောဂကျင့်တာတွေ ပြုလုပ်ပေးပါ၊
တစ်နေ့ကို နာရီဝက်ခန့် လမ်း မှန်မှန်လျှောက်ပါ၊
ဆရာဝန်နှင့် ပုံမှန်ပြပါ။
<br><br>Source-<b> ဒေါက်တာ အောင်ပြည့်ဖြိုးဦး</b>
</body>
</html>