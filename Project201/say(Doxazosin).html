<head>
<title>Doxazosin</title>
<link rel="icon" href="logo.png"></head>
<body>
<h1>Doxazosin</h1>

<img src="Doxazosin.jpg" width="250" height="250" ><br>
<ul>
	<li>Alpha Adrenergic Blocker အမျိုးအစားဝင် ဆေးတစ်မျိုး ဖြစ်ပါတယ်။</li>

	<li>သွေးပြန်ကြော၊ သွေးလွှတ်ကြောတွေကို ဖြေလျော့စေပြီး သွေးလွယ်လွယ်ကူကူစွာ စီးဆင်းဖို့ လုပ်ဆောင်ပေးပါတယ်။</li>

	<li>ဆီးကြိတ်နဲ့ ဆီးအိမ်ပြွန် ကြွက်သားတွေကိုလည်း ဖြေလျော့စေပြီး ဆီးသွားရ ပိုမိုလွယ်ကူအောင် ဆောက်ရွက်ပေးပါတယ်။</li>
</ul>
<br><br>
<b>ဘယ်မှာသုံးလဲ</b>
<ul>
	သွေးတိုးရောဂါ

	ဆီးကြိတ်ကြီးခြင်းရောဂါ

	တချို့ အမျိုးအစားတွေ (Cardura XL) ကိုတော့ ဆီးကြိတ်ကြီးတာအတွက်သာ အသုံးပြုပါတယ်။
</ul>
<br><br>
<b>ဘယ်လို သုံးရမလဲ</b>
<ul>
	<li>ဆရာဝန် ညွှန်ကြားချက်ရှိမှသာ သုံးသင့်ပါတယ်။</li>

	<li>ဆေးပမာဏကို တိကျစွာသုံးပါ။</li>

	<li>သောက်ဆေး အနေနှင့် အသုံးပြုပါတယ်။</li>

	<li>သွေးတိုးရောဂါအတွက် အသုံးပြုနိုင်ပြီး ရောဂါလက္ခဏာ သက်သာသွားတဲ့အခါ ဆရာဝန်ညွှန်ကြားချက် မပါဘဲ မိမိသဘောနဲ့ မိမိမရပ်လိုက်ပါနဲ့။</li>

	<li>စိုထိုင်းဆမများဘဲ အပူချိန်မမြင့်တဲ့ နေရာမှာထားသိုပါ။</li>
</ul>
<br><br>
<b>ဘေးထွက် ဆိုးကျိုးဘာတွေရှိလဲ</b>
<ul>
	<li>ဆေးနှင့်ဓာတ်မတည့်သောလက္ခဏာများ(ရောင်ရမ်းယားယံခြင်း၊ အသက်ရှူရခက်ခြင်း)</li>

	<li>ရင်ဘတ်အောင့်ခြင်း</li>

	<li>အသက်ရှူကြပ်ခြင်း</li>

	<li>ဗိုက်အောင့်ခြင်း</li>

	<li>မူးဝေခြင်း</li>

	<li>အမျိုးသားများတွင် လိင်တံမာကြောပြီး နာကျင်ခြင်း စတာတွေ ခံစားရနိုင်ပါတယ်။</li>
</ul>
<br><br>
<b>ဘာတွေ သတိထားရမလဲ</b><br>
မျက်လုံးသူငယ်အိမ် အပေါ် သက်ရောက်မှုရှိတာကြောင့် မျက်လုံးခွဲစိတ်မှု မလုပ်မီ ဆရာဝန်ကို ဆေးသောက်နေရင် ကြိုတင်အသိပေးပါ။
<br><br>
ဒီဆေးနဲ့ အလားတူဆေးတွေ (Prazosin, Silodosin) စတာတွေနဲ့ မတည့်ရင် ဒီဆေးနဲ့လည်း ဓာတ်မတည့် တာမျိုး ဖြစ်နိုင်သောကြောင့် အသုံးပြုရင် သတိထားပါ။
<br><br>
စအသုံးပြုခါစမှာ သွေးပေါင်ကျ မူးဝေနိုင်တာကြောင့် အထိုင်အထ ဂရုစိုက်ပါ။ အချိန်အကြာကြီး မတ်တပ် ရပ်ခြင်း၊ ထိုင်နေရာမှစုတ်တရက်မတ်တပ်ရပ်ခြင်းတို့ ရှောင်ကြဉ်ပါ။
<br><br>
သွေးဖိအား မကြာခဏ ကျတတ်ခြင်း၊ အသည်းရောဂါ၊ ဝမ်းချုပ်ခြင်း၊ အစာခြေလမ်းကြာင်းဆိုင်ရာ ပိတ်ဆို့တဲ့ရောဂါတွေ ရှိရင်ဆရာဝန်ကို အသိပေးပါ။
<br><br>
ကိုယ်ဝန်ဆောင်တွေမှာ ဆေးအသုံးပြုဖို့ အကြောင်းရင်းခိုင်လုံမှ ဆရာဝန်ညွှန်ကြားချက်အတိုင်း အသုံးပြုသင့်ပါတယ်။

<br><br><br>
<b>ဆေးအာနိသင် ဘယ်လိုရှိလဲ</b>
<ul>
	<li>ဆီးဆေးများ၊ သွေးတိုးရောဂါအတွက်သုံးတဲ့ တခြားဆေးတွေနဲ့ အပြန်အလှန်သက်ရောက်မှု ရှိနိုင်ပါတယ်။</li>

	<li>ပိုးသတ်ဆေးများ</li>

	<li>စိတ်ကျရောဂါအတွက်ဆေးများ</li>

	<li>HIV ပိုးအတွက်သုံးသောဆေးများ</li>

	<li>အမျိုးသားပန်းသေပန်းညှိုးခြင်း အတွက်သုံးသောဆေးများ စသည်တို့ တစ်ခုခုအသုံးပြုနေရင် ဆရာဝန်ကို ပြောပြထားပါ။</li>
</ul>
<br><br>
<b>ဆေးသောက်လွန်ရင် ဘာတွေဖြစ်မလဲ</b>
<ul>
	<li>မူးဝေခြင်း</li>

	<li>မူးမေ့လဲခြင်းတို့ ဖြစ်နိုင်ပါတယ်။</li>

	<li>ဆေးရုံဆေးခန်းအမြန်သွားရောက်ရန်လိုပါတယ်။</li>

	<li>ဆေးတွေကို ဘယ်ဆေးမဆို ဆရာဝန် ဒါမှမဟုတ် တတ်ကျွမ်းနားလည်တဲ့ ကျန်းမာရေးဝန်ထမ်းတွေရဲ့ ညွှန်ကြားချက်အတိုင်း တိတိကျကျ သောက်သင့်ပါတယ်။</li>

	<li>မိမိသဘောနဲ့ဆေးရပ်လိုက်တာမျိုး မလုပ်သင့်ပါဘူး။</li>

	<li>ဘေးထွက်ဆိုးကျိုး ပြင်းပြင်းထန်ထန် ခံစားရရင်တော့ ဆရာဝန်နဲ့တိုင်ပင်ဖို့ လိုအပ်ပါတယ်။</li>
</ul>
<br><br><br><br>
Source– <b>ဒေါက်တာချစ်စန္ဒီကျော်</b>
</body>
</html>