<html>
<head>
<title>Adenosine</title>
<link rel="icon" href="logo.png"></head>
<body>
<style>
*{background-color:black;
color:white;}
</style>
<h1>Adenosine</h1>

<img src="Adensoine.jpg" width="250" height="250" ><br>
<b>Adenosine</b> ဆိုတာဘာလဲ
<ul>
	<li>Adenosine ဆိုတာ လူသားတို့၏ခန္တာကိုယ်ထဲရှိ ဆဲလ်များတွင်ပါဝင်သော ဓာတုပစ္စည်းတစ်မျိုး ဖြစ်ပါသည်။</li>
	<li>သွေးကြောကိုကျယ်စေကာ သွေးခုန်နှုန်းကိုထိန်းညှိပေးနိုင်သည့် အာနိသင်ရှိပါသည်။</li>
	<li>ကင်ဆာရောဂါသည်များတွင် စွမ်းအင်ဖျက်ဆီးသော ဇီဝဖြစ်စဉ်ပြောင်းလဲမှုကို တားဆီးခြင်းဖြင့် ကိုယ်အလေးချိန် အလွန်အမင်းကျဆင်းမှုကို ကာကွယ်ပေးပါတယ်။</li>
	<li>Adenocard, Adenoscan အစရှိသောနာမည်များနှင့် ဆေးများဖြင့် ဈေးကွက်ထဲတွင် တွေ့ရသည်။</li>
</ul>
<br><br>
<b>ဘယ်နေရာတွေမှာ သုံးလဲ</b>
<ul>
	<li>နှလုံးခုန်နှုန်း ပုံမှန်မဟုတ်သည့် ရောဂါများတွင် အကြောဆေး အဖြစ်သုံးပါတယ်။</li>
	<li>Adenosine (Adenosine Triphosphate) အကြောဆေးဟာ ခံတွင်းတက်စေခြင်း၊ အစားစားချင်စိတ်ကို လှုံဆော်နိုင်ခြင်းများကြောင့် ကင်ဆာရောဂါသည်များတွင် ကိုယ်အလေးချိန်အလွန်အမင်း ကျဆင်းမှုကို ကုသရန်သုံးပါတယ်။</li>
	<li>သွေးလည်ပတ်မှုမကောင်း၍ ဖြစ်တတ်သော အနာများတွင်လည်း အသားဆေးပုံစံဖြင့် အသုံးပြုလေ့ရှိပါတယ်။ ရေယုန်နှင့် အချို့သောနာကျင်ကိုက်ခဲခြင်းများတွင်လည်း သုံးလေ့ရှိပါတယ်။</li>
</ul>
<br><br>
<b>ဆေးရဲ့ဆိုးကျိုးဘာတွေလဲ</b>
<ul>
	<li>Adenosine အားဆရာဝန်၏ တိကျသော ညွှန်ကြားမှုအောက်တွင် ထိုးဆေးအဖြစ်သုံးလျှင် ဘေးထွက်ဆိုးကျိုးနည်းတာကို တွေ့ရှိရပါတယ်။ သို့သော် ခေါင်းမူးခြင်း၊ ရင်တုန်ခြင်း၊ သွေးပေါင်ကျခြင်း၊ မူးဝေခြင်း၊ ချွေးထွက်ခြင်း၊ ချာချာလည်အောင်မူးခြင်း၊ အိပ်မရခြင်း၊ ချောင်းဆိုးခြင်း၊ စိတ်မငြိမ်ခြင်း များဖြစ်တက်ပါတယ်။ အထူးသဖြင့် ပမာဏများများသုံးမိလျှင် အသက်ရှူကြပ်ခြင်း နှင့် ရင်ဘတ်အောင့်ခြင်း တို့ဖြစ်နိုင်ပါတယ်။</li>
</ul>
<br><br>
<b>ဘာတွေ သတိထားရမလဲ</b>
<ul>
	<li>Adenosine သည် သွေးထဲရှိ ယူရစ်အက်စစ်ပမာဏကို များစေနိုင်သောကြောင့် ဂေါက်အဆစ်ရောင်ဝေဒနာကို ပိုဆိုးစေနိုင်ပါတယ်။</li>
	<li>နှလုံးသို့ သွေးပို့မှုနည်းခြင်းကိုလည်း ဖြစ်နိုင်သောကြောင့် နှလုံးရောဂါသည်များတွင် ရင်ဘတ်အောင့်ခြင်းများ ဖြစ်နိုင်ကာ ရောဂါဝေဒနာ ပိုမိုဆိုးရွားစေတတ်ပါတယ်။</li>
	<li>ကိုယ်ဝန်ဆောင် နှင့် နို့တိုက်မိခင်များတွင်မူ လုံလောက်သော စမ်းသပ်မှုများမလုပ်ရသေးသောကြောင့် မသုံးသင့်ပေ။</li>
</ul>
<br><br>
<b>ဆေးအာနိသင် ဘယ်လိုရှိလဲ</b>
<ul>
	<li>Dipyridamole (Persantine ) သည် Adenosine ချေဖျက်မှုကို နှောင့်နှေးစေသောကြောင့် နှလုံးအတွက် ဆိုးကျိုး ဖြစ်စေနိုင်ပါတယ်။</li>
	<li>အတက်ရောဂါ အတွက်ဆေးများ ( Carbamazepine/ Tegrelol ) နှင့်တွဲသုံးမိလျှင် နှလုံးခုန်နှုန်း ကိုလွန်စွာနှေးကွေးစေနိုင်သောကြောင့် Carbamazepine သောက်နေသည့် လူနာများ မသုံးသင့်ပါ။</li>
	<li>Uric acid ပမာဏကိုများစေနိုင်သောကြောင့် ဂေါက်ရောဂါအတွက် သုံးသောဆေးများ၏ အာနိသင်ကို အဟန့်အတား ဖြစ်စေနိုင်သဖြင့် တွဲ မသုံးသင့်ပါ။</li>
</ul>
<br><br>
<b>ဆေးလွန်လျှင်ဘာဖြစ်နိုင်လဲ</b>
<ul>
	<li>Adenosine ထိုးဆေးဟာ ခန္တာကိုယ်ထဲတွင် ဆယ်စက္ကန့်လောက်သာ တည်ရှိနေနိုင်သောကြောင့် ဆေးပမာဏ လွန်လျှင် အလိုအလျောက် ပြန်ကောင်းလာနိုင်ပါတယ်။</li>
	<li>Adenosine လွန်ခြင်းအတွက် ဖြေဆေးတွေကတော့ Methylxanthines, Caffeine , Aminophylline နှင့် Theophylline တို့ ဖြစ်ပါသည်။</li>
</ul>
<br><br><br><br>
Source– <b>ဒေါက်တာ အိမ့်ချယ်ရီ</b>
</body>
</html>