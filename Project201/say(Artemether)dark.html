<head>
<title>Artemether</title>
<link rel="icon" href="logo.png"><style>
*{background-color:black;
color:white;}
</style></head>
<body>
<h1>Artemether</h1>

<img src="Artemether.jpg" width="250" height="250" ><br>
ငှက်ဖျားပျောက်ဆေးမှာပါတဲ့ <b>Artemether</b> ဆိုတာဘာလဲ
<br><br>
Artemether ဆေးကို Lumefantrineဆေးနှင့် တွဲပြီးငှက်ဖျားရောဂါ ပျောက်ဆေးအနေနှင့် သုံးသည်။<br>
ဆေးနှစ်မျိုး တွဲစပ်ထားသော Coartem ဆေးသည် အစွမ်းထက်သော ငှက်ဖျားပျောက်ဆေးများထဲမ တစ်မျိုးဖြစ်သည်။<br>
<br><br><br>
<b>ဆေးက ဘယ်လို အသုံးဝင်လဲ</b>
<br><br>
ငှက်ဖျားပိုးသည် ခန္ဓာကိုယ်ထဲဝင်သောအခါ သွေးနီဥနှင့် အသည်းထဲတွင် ပုန်းအောင်းနေတတ်သည်။Artemether-lumefantrine ဆေးသည် သွေးနီဥထဲတွင် ပုန်းအောင်းနေသော ငှက်ဖျားပိုးကို သတ်ပေးသည်။<br>
အသည်းထဲရှိ ငှက်ဖျားပိုးကို Primaquine ဆေးနှင့်သတ်ရသည်။<br>
ငှက်ဖျား ရောဂါပျောက်ရန် အတွက် ဆေးအတွဲစပ် အမျိုးမျိုးကို ဆေးပတ်ပြည့်အောင် သေချာသောက်မှ ငှက်ဖျားကို အမြစ်ဖြတ်နိုင်မည် ဖြစ်သည်။<br>
<br><br><br>
<b>ဘေးထွက် ဆိုးကျိုး ဘာတွေရှိလဲ</b>
<br><br>
ပျို့အန်ခြင်း၊ မူးဝေခြင်း၊ အစားအသောက်ပျက်ခြင်း၊ နှုံးခြင်း၊ ချမ်းတုန်၍ဖျားခြင်း၊ အရိုးအဆစ်နှင့်ကြွက်သားများ နာကျဉ်ခြင်း၊ ဗိုက်အောင့်ခြင်းများ ဖြစ်နိုင်သောကြောင့် လက္ခဏာဆိုးလျှင် နီးစပ်ရာ ဆေးခန်းသွားပြပါ။<br>
ပြင်းထန်ဆိုးကျိုးများအနေနှင့် ရင်ဘတ်အောင့်ခြင်း၊ ချာချာလည်အောင်မူးခြင်း၊ သတိမေ့ခြင်း၊ မောခြင်း၊ ရင်တုန်ခြင်းများ ဖြစ်နိုင်ပါတယ်။<br>
ဆေးမတည့်ဖြစ်ခြင်း ရှားပေမယ့် ဖြစ်လျှင် တတ်ကျွမ်းသော ဆရာဝန်နှင့် သေချာပြပါ။<br>
<br><br><br>
<b>ဆေးသောက်လျှင် ဘာတွေ သတိထားဖို့ လိုလဲ</b>
<br><br>
အကယ်၍ Artemether-Lumefantrine ဆေးများနှင့် ဓာတ်မတည့်ဖြစ်ဖူးလျှင်၊ အခြားဓာတ်မတည့်သောအရာများရှိလျှင်၊ လပိုင်းအတွင်း ငှက်ဖျားပျောက်ဆေးများ၊ ငှက်ဖျား ကာကွယ်ဆေးများ(Halofantrine, Quinine,Quinidine) သုံးဖူးလျှင်၊ ကျောက်ကပ်နှင့် အသည်းရောဂါရှိလျှင် တတ်ကျွမ်းသော ဆရာဝန်ကို ကြိုတင် အသိပေးဖို့မမေ့ပါနှင့်။<br>
ဆေးသည် နှလုံးကိုလည်း ထိနိုင်သောကြောင့် နှလုံးရောဂါရှိသော သူများ၊ နှလုံးဆေးသောက်နေရသောသူများ၊ ဆေးသောက်နေစဉ် မူးဝေခြင်း၊ သတိမေ့ခြင်း၊ နှလုံးခုန်မမှန်ခြင်း၊ ရင်တုန်ခြင်းများဖြစ်လျှင် သတိထားပါ။<br>
Potassium ဓာတ်နည်းလျှင်လည်း နှလုံးကို ပိုဆိုးစေနိုင်သောကြောင့် ဆီးဆေးများ သောက်နေရလျှင်၊ ရေဓာတ်ခန်းခြောက်မှုများလျှင် ဆရာဝန်နှင့်တိုင်ပင်ပါ။<br>
ဆေးသည်မူးဝေခြင်းကိုလည်း ဖြစ်စေနိုင်သောကြောင့် အရက်သောက်ခြင်းကို လျှော့ပါ။<br>
ဆေးသောက်ထားပြီး ကားမောင်းခြင်းများရှောင်ပါ။<br>
ခွဲစိတ်မှု ပြုလုပ်ဖို့လိုလျှင် မပြုလုပ်ခင် ဆရာဝန်အား ကြိုအသိပေးထားပါ။<br>
ကိုယ်ဝန်ဆောင်နှင့်နို့တိုက်မိခင်များဆရာဝန်ညွှန်ကြားချက်မရပဲဆေးမသောက်သင့်ပါ။<br>
<br><br><br>
<b>ဆေးအာနိသင် ဘယ်လိုရှိလဲ</b>
<br><br>
တစ်လအတွင်း ငှက်ဖျားဆေးသောက်ဖူးလျှင် ဆရာဝန်ကိုကြိုပြောပြထားရပါမယ်။ အချို့ငှက်ဖျားဆေးများသည် Artemether-lumefantrine ဆေးနှင့် အာနိသင်ရောပြီး ဆိုးကျိုးပိုဆိုးစေနိုင်သောကြောင့် တွဲမသုံးရပါ။<br>
နှလုံးထိနိုင်သောဆေးများ -ဥပမာ ငှက်ဖျားဆေး(Qunine, Quinidine)၊ နှလုံးဆေး(Amiodarone, Procainamide, Disopyramide)၊ စိတ်ရောဂါဆေး(Pimozide)၊ ပိုးသတ်ဆေး(Erythromycin, Cirprofloxacin) ဆေးများနှင့် Artemether-lumefantrine ဆေးနှင့်တွဲသုံးနိုင်လျှင် နှလုံးပိုဆိုးစေနိုင်သောကြောင့် တွဲမသုံးသင့်ပါ။<br>
အတက်ရောဂါပျောက်ဆေး(Phenytoin, Carbamazepine)၊ မှိုရောဂါပျောက်ဆေး(Ketoconazole, Itraconazole)၊ HIVဆေး (Ritonavir, Efavirenz)ဆေးများသည် ငှက်ဖျားဆေးကို ပြန်လည်စွန့်ထုတ်ရာတွင် ဒုက္ခပေးစေနိုင်သောကြောင့် တွဲမသုံးသင့်ပါ။<br>
သွေးတိုးကျဆေး(Metoprolol)၊ စိတ်ရောဂါဆေး(Amitryptyline)ဆေးများ၏ အာနိသင်ကို ငှက်ဖျားပျောက်ဆေးမှ ပြောင်းလဲစေနိုင်ပါသည်။<br>
Coartem ဆေးသည် ကိုယ်ဝန်တားဆေးများ၏ အစွမ်းအာနိသင်ကို လျော့ကျစေနိုင်သောကြောင့် ဆရာဝန်နှင့် သေချာဆွေးနွေးဖို့လိုအပ်ပါမယ်။<br>
<br><br><br>
<b>ဆေးသောက်လွန်လျှင် ဘာတွေဖြစ်မလဲ</b>
<br><br>
ပြင်းပြင်းထန်ထန်မူးဝေခြင်း၊ သတိမေ့ခြင်း၊ နှလုံးခုန်နှေးခြင်း၊ မမှန်ခြင်း၊ ရင်တုန်ခြင်း၊ အသက်ရှုကြပ်ခြင်းများဖြစ်နိုင်ပါသည်။<br>
ငှက်ဖျားပေါသော အရပ်ဒေသများကိုသွားသောအခါ ငှက်ဖျားပိုးသယ်ဆောင်ထားသောခြင် ကိုက်ခံရနိုင်ပြီး ငှက်ဖျားရောဂါပိုးသည် ခန္ဓာကိုယ်ထဲသို့ ဝင်ကာ ဒုက္ခပေးတတ်ပါတယ်။ ငှက်ဖျားမဖြစ်အောင် ဆေးစိမ်ခြင်ထောင်သုံးခြင်း၊ ကာကွယ်နိုင်သော နည်းအမျိုးမျိုးသုံး၍ တတ်နိုင်သမျှ ကာကွယ်နိုင်ပြီး ငှက်ဖျားရောဂါဖြစ်လျှင်လည်း ဆေးမြီးတိုများ မသောက်ဘဲ ငှက်ဖျားဆေးကို သေချာ စနစ်တကျသောက်ပေးခြင်းဖြင့် ငှက်ဖျားရောဂါကို အမြစ်ပြတ်အောင်ကုသနိုင်ပါတယ်။
<br>
<br><br><br><br>
Source- <b> ဒေါက်တာ အိမ့်ချယ်ရီ</b>
</body>
</html>