<head>
<title>Aspirin (အကိုက်အခဲပျောက်ဆေး)</title>
<link rel="icon" href="logo.png"><style>
*{background-color:black;
color:white;}
</style></head>
<h1>Aspirin (အကိုက်အခဲပျောက်ဆေး)</h1> 

<img src="Aspirin.jpg" width="250" height="250" ><br>
<h4>Aspirin ဆိုတာ ဘာဆေးလဲ</h4>
<ul>
	<li>အက်စပရင်ဆိုတာ Salicylate နဲ့ စတီးရွိုက်ဟော်မုန်းမပါသော ရောင်ရမ်းခြင်းကို သက်သာစေသည့် ဆေးဖြစ်ပါသည်။</li>
	<li>ခန္ဓာကိုယ်ရောင်ရမ်းရာတွင် ထွက်ပေါ်လာသော ဓာတ်ပစ္စည်း ထုတ်လုပ်မှုကို တားပေးပြီး ရောင်ရမ်းခြင်းကို သက်သာစေနိုင်ပါသည်။</li>
	<li>Aspirin ပမာဏ နည်းနည်းကို သွေးကျဲဆေးအနေနဲ့လည်း ရေရှည်စွဲသောက်လို့ရပါတယ်။</li>
</ul>
<br><br>
<b>ဘယ်နေရာတွေမှာ သုံးလဲ</b>
<ul>
	<li>အဖျားကျဆေး</li>
	<li>ခေါင်းကိုက်ခြင်း၊ ကြွက်သားများနာကျင်ကိုက်ခဲခြင်း၊ သွားကိုက်ခြင်များတွင် အကိုက်အခဲပျောက်ဆေး အနေနှင့်လည်းသုံးပြီး</li>
	<li>အဆစ်များရောင်ရမ်းခြင်းကို သက်သာစေနိုင်သလို</li>
	<li>နှလုံးသွေးကြောကျဉ်းရောဂါ၊ နှလုံးခွဲစိတ်မှုပြုလုပ်ထားသူများတွင် သွေးမခဲစေရန် သွေးကျဲဆေး အနေဖြင့် သုံးပြီးလေဖြတ်ရောဂါနှင့် နှလုံးဖောက်ခြင်းများကို ကာကွယ်ပေးနိုင်ပါသည်။</li>
</ul>
<br><br>
<b>ဆေးရဲ့ဘေးထွက်ဆိုးကျိုးဘာတွေရှိလဲ</b>
<ul>
	<li>မအီမသာဖြစ်ခြင်း၊ရင်ပူခြင်းများဖြစ်နိုင်ပေမယ့်ဆိုးလျှင်ဆေးခန်းပြပါ။</li>
	<li>ရှားပါးပြင်းထန်လက္ခဏာအနေနဲ့ သွေးထွက်လွယ်ခြင်း/ သွေးခြေဥခြင်း၊နားမကြားခြင်း/ နားအူခြင်း၊ ပျို့အန်ခြင်း၊ ပင်ပန်းနုံးနယ်နေခြင်း၊ ခေါင်းမူးခြင်း၊ ဆီးအရောင်ရင့်ခြင်းနှင့် မျက်လုံး၊ အသားဝါခြင်းများဖြစ်နိုင်ပါသည်။</li>
	<li>အစာအိမ်နှင့် အူလမ်းကြောင်း သွေးထွက်သော အခြေအနေထိ ဆိုးကျိုးပြင်းထန်သည်မျိုး ရှားပါသည်။</li>
	<li>အက်စပရင် ဆေးနှင့် မတည့်သောသူလည်း ရှားပါသည်။</li>
</ul>
<br><br>
<b>ဆေးသောက်လျှင် ဘာတွေ သတိထားရမလဲ</b>
<ul>
	<li>စတီးရွိုက်မပါသော အကိုက်အခဲပျောက်ဆေး၊ အဖျားကျဆေးများ(Ibuprofen, Naproxen)နှင့် ဆေးမတည့်ဖူးလျှင်၊ သွေးရောဂါရှိလျှင်၊ အသည်း၊ ကျောက်ကပ်၊ အစာအိမ်နာ၊ ဂေါက်အဆစ်ရောင် ရောဂါဖြစ်သောသူများ၊ ဆီးချိုရောဂါရှိသူများ ဆေးမသောက်ခင် ဆရာဝန်နှင့် သေချာတိုင်ပင် ဆွေးနွေးရပါမည်။</li>
	<li>ဆေးလိပ်ဖြတ်ပြီး အရက် လျှော့သောက်ရပါမည်။</li>
	<li>ရေကျောက်၊ တုပ်ကွေး၊ အကြောင်းအရင်း ရှာမရဘဲ နာတာရှည်ဖျားသော ၁၈နှစ်အောက်လူငယ်များတွင် အက်စပရင် မသုံးရပါ။</li>
	<li>ကိုယ်ဝန်ဆောင်မိခင်များ (အထူးသဖြင့် ကိုယ်ဝန်နောက်ဆုံး သုံးလပတ်အမေများ)နှင့် နို့တိုက်မိခင်များတွင် အက်စပရင် လုံးဝမသုံးရပါ။</li>
	<li>ခွဲစိတ်မှုအသေး/အကြီးစား မပြုလုပ်ခင်တိုင်းမှာလည်း ဆေးသောက်နေကြောင်း ကြိုသတိပေးထားရပါမည်။</li>
</ul>
<br><br>
<b>ဆေးအာနိသင်ဘယ်လိုတွေရှိလဲ</b>
<ul>
	<li>Mifepristone, Acetazolamide, သွေးကျဲဆေး Warfarin, Heparin, စတီးရွိုက်ဆေး(Prednisolone)နှင့် အခြားတိုင်းရင်းဆေးအမျိုးမျိုးသည် အက်စပရင်ဆေးအာနိသင်ကို ပြောင်းစေနိုင်ပါတယ်။</li>
	<li>အကိုက်အခဲ ပျောက်ဆေးများ ရေရှည်စွဲသောက်နေလျှင် အက်စပရင် ဆေးအရှိန်ကျစေနိုင်ပါတယ်။</li>
	<li>ဆေးမသောက်ခင် ကာကွယ်ဆေးထိုးဖူးလျှင် ဆရာဝန်ကိုကြိုအသိပေးပါ။</li>
</ul>
<br><br>
<b>ဆေးအရှိန်များသွားလျှင်ဘာဖြစ်မလဲ</b>
<br>
ရင်ပူခြင်း၊ ဗိုက်နာခြင်း၊ သတိမေ့ခြင်း၊ နားအူခြင်း၊ ကြွက်သားများ ပျော့ခွေအားမရှိခြင်း၊ အသက်ရှုမြန်ခြင်း၊ အသက်ရှုကြပ်ခြင်း၊ အသက်အန္တရာယ်ရှိခြင်း ဖြစ်နိုင်ပါသည်။
<br><br>
 
<br><br>
source–<b> ဒေါက်တာအိမ့်ချယ်ရီ</b>