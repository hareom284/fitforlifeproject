<head>
<title>Alendronic acid/Alendronate</title>
<link rel="icon" href="logo.png">
<style>
*{background-color:black;
color:white;}
</style></head>
<body>
<h1>Alendronic acid/Alendronate</h1>

<img src="Alendronic.jpg" width="250" height="250" ><br>
<b>Alendronic acid/Alendronate</b> ဆိုတာဘာဆေးလဲ
<ul>
	<li>အရိုးကြွတ်ဆတ်ပွပြီး အရိုးကျိုးလွယ်ခြင်းကို ကာကွယ်ပေးသော၊ အရိုးများကို နဂိုပုံစံအတိုင်း သန်မာအောင် စောင့်ရှောက်ပေးသော Bisphosphonates အုပ်စုဝင် ဆေးတစ်မျိုး ဖြစ်ပါသည်။</li>
	<li>အရိုးပျက်စီးမှုဖြစ်စဉ်ကို နှေးကွေးအောင်လုပ်ပေးသောအာနိသင်ရှိပါတယ်။</li>
	<li>Fosamax ဆေးဟုအများဆုံးသိကြပါတယ်။</li>
	
</ul>
<br><br>
<b>ဆေးကိုဘယ်လိုအခြေအနေတွေမှာသုံးလို့ရလဲ</b>
<ul>
	<li>အသက်ကြီးသောသူများ၊ သွေးဆုံးပြီးသော အမျိုးသမီးများ၊ စတီးရွိုက်ဆေး(Prednisolone)ကို အချိန်ကြာကြာ ဆွဲသောက်နေရသော သူများတွင် အရိုးပွခြင်း ပိုဖြစ်နိုင်ပါသည်။</li>
	<li>အရိုးပွခြင်းဆိုသည်မှာ အရိုးများပါးလာပြီး ကျိုးလွယ်သော အခြေအနေရောက်နေပြီဟု ဆိုလိုခြင်းဖြစ်ပါသည်။</li>
	<li>Alendronate ဆေးသည် အရိုးပွခြင်းများကိုသက်သာပေးနိုင်သလို အရိုးပွခြင်းမှကာကွယ်မှုလည်း ပေးနိုင်ပါသည်။ </li>
</ul>
<br><br>
<b>ဆေးကိုဘယ်လိုသောက်ရမလဲ</b>
<ul>
	<li>ဆေးကိုဝါးမစားရပါ။ ရေများများနှင့်မျိုချပါ။ ဆေးသောက်ပြီး မိနစ်၃၀ခန့် လဲလျောင်းခြင်း မပြုရပါဘူး။</li>
	<li>ဆေးကို အစာမရှိသောအချိန်တွင်သောက်မှ ဆေးအာနိသင် အကောင်းဆုံးရနိုင်မှာ ဖြစ်ပါတယ်။ ညအိပ်ရာဝင်ချိန် မသောက်သုံးသင့်ပါ။</li>
	<li>ကယ်လ်ဆီယမ်နှင့် သံဓာတ် ပါသောအားဆေးများ၊ လေဆေးများ၊ ကော်ဖီ၊ လက်ဖက်ရည်၊ ဆိုဒါအအေးများသည် ဆေးအာနိသင်ကို လျော့ကျစေပါသည်။</li>
</ul>
<br><br>
<b>ဆေး၏ဘေးထွက်ဆိုးကျိုးဘာတွေရှိလဲ</b>
<ul>
	<li>ဗိုက်နာခြင်း၊ လေပွလေထခြင်း၊ ပျို့အန်ခြင်း၊ ဝမ်းလျှောခြင်း၊ ဝမ်းချုပ်ခြင်းများ ဖြစ်တတ်သည်။ ရောဂါလက္ခဏာဆိုးလျှင် နီးစပ်ရာဆေးခန်း သွားပါ။</li>
	<li>ပြင်းထန်ဆိုးကျိုးများအနေနှင့် မေးရိုးနှင့် နားကိုက်ခြင်း၊ အရိုးအဆစ်နှင့်ကြွက်သားများ မခံမရပ်နိုင်အောင် နာကျင်ခြင်း၊ တင်ပဆုံရိုးနှင့်ပေါင်ရိုးများနာလာခြင်း၊ ခြေလက်များရောင်လာခြင်း၊ ဝမ်းမည်းမည်းသွားခြင်း၊ အညိုရောင်အန်ခြင်းများ ဖြစ်နိုင်ပါသည်။</li>
	<li>ရှားရှားပါးပါးအနေဖြင့် ဆေးသောက်နေစဉ် မျိုချရခက်ခြင်း၊ ရင်ပူခြင်း၊ ရင်ဘတ်အောင့်ခြင်းများ ဖြစ်လျှင် စိုးရိမ်ရသောကြောင့် ဆရာဝန်နှင့် အမြန်ပြဖို့လိုပါမယ်။</li>
	<li>အင်ပျဉ်ထခြင်း၊ ယားခြင်းစသော ဓာတ်မတည့်ဖြစ်ခြင်း မျိုး ရှားပါသည်။</li>
</ul>
<br><br>
<b>ဆေးသောက်လျှင်ဘာတွေဂရုစိုက်ဖို့လိုလဲ</b>
<ul>
	<li>အရင်ကဆေးမတည့်တာ ဖြစ်ဖူးလျှင်၊ အစာပြွန်ရောင်ရောဂါ၊ ကျောက်ကပ်ရောဂါ၊ အစာအိမ်နှင့် အူလမ်းကြောင်းရောဂါ၊ ကယ်လ်ဆီယမ်ဓာတ်နည်းလျှင် ဆရာဝန်နှင့်ကြိုတင်တိုင်ပင်ပါ။</li>
	<li>အချို့ဆေးသောက်နေသူများတွင် မေးရိုးရောဂါ ဖြစ်နိုင်ပါသည်။</li>
	<li>ပုံမှန်သွားဆရာဝန်နှင့် သွားနှင့်ခံတွင်းစစ်ခြင်း၊ သွားနှင့်ခံတွင်း သန့်ရှင်းရေးပုံမှန်လုပ်ပေးခြင်းဖြင့် ကာကွယ်နိုင်ပါသည်။</li>
	<li>ကလေးများနှင့် ကိုယ်ဝန်ဆောင်သည်များ မသုံးသင့်သော ဆေးဖြစ်ပါတယ်။</li>
</ul>
<br><br>
<b>ဆေးအာနိသင်ဘာတွေရှိလဲ</b>
<ul>
	<li>Alendronate နှင့်အခြားသောဆေးများ၊ တိုင်းရင်းဆေးများနှင့် တွဲသောက်လျှင် ဆေးအာနိသင်ပြောင်းနိုင်သောကြောင့် ဆရာဝန်နှင့်တိုင်ပင်ပြီးမှ သောက်သင့်ပါတယ်။</li>
</ul>
<br><br>
<b>ဆေးသောက်များသွားလျှင်ဘာတွေဖြစ်မလဲ</b>
<ul>
	<li>ဆိုးဆိုးရွားရွားဗိုက်နာခြင်း၊ ရင်ပူခြင်း၊ ရင်ဘတ်အောင့်ခြင်း၊ ကြွက်တက်ခြင်း၊ ခြေလက်များအားမရှိခြင်း၊ စိတ်ထင်ယောင် ထင်မှားဖြစ်ခြင်းများ ထိဖြစ်နိုင်ပါသည်။</li>
	<li>Alendronateဆေးသည် အရိုးပွခြင်း ဖြစ်နိုင်သော လူကြီးများအတွက် သင့်လျော်သော ဆေးဖြစ်သော်လည်း ဆိုးကျိုးရှိနိုင်သောကြောင့် ဆရာဝန်နှင့် တိုင်ပင်ပြီးမှ သောက်သင့်သော ဆေးဖြစ်သည်။</li>
</ul>
<br><br><br><br>
Source– <b>ဒေါက်တာအိမ့်ချယ်ရီ</b>
</body>
</html>