<head>
<title>Furosemide</title>
<link rel="icon" href="logo.png"><style>
*{background-color:black;
color:white;}
</style></head>
<body>


<h1>Furosemide</h1>

<img src="Furosemide.jpg" width="250" height="250" ><br>
<ul>
	<li>ခန္ဓာကိုယ် ဆဲလ်များထဲမှ ပိုလျှံနေသော ရေများကို ဆီးအဖြစ် စွန့်ပစ်ခြင်းဖြင့် လျော့ချပေးသည်။</li>
	<li>အရပ် အခေါ် ဆီးဆေး ဟု ခေါ်သည်။</li>
	<li>နှလုံးရောဂါ ကျောက်ကပ်ရောဂါ အသည်းရောဂါများကြောင့် ဖြစ်သော ခြေလက် ဗိုက်များတွင် ဖောရောင်ခြင်းကို သက်သာစေသည်။</li>
</ul>

<b>အသုံးဝင်ပုံ</b>
<ul>
	<li>သွေးတိုးရောဂါများတွင် သွေးပေါင်ချိန်ကို လျော့ချပေးသည်။ ထိုသို့ လျော့ချပေးခြင်းဖြင့် လေဖြတ်ခြင်း နှလုံးနှင့် ကျောက်ကပ် ရောဂါများ ဖြစ်ပွားခြင်းကို ကာကွယ်ပေးသည်။</li>
</ul>
<b>သုံးစွဲပုံ</b>
<ul>
	<li>အစာနှင့်ဖြစ်စေ အစာမပါသည်ဖြစ်စေ သောက်နိုင်သည်။</li>
	<li>သောက်ဆေးနှင့် ထိုးဆေး ရှိသည်။</li>
	<li>သတိပြုရမည်မှာ ထိုဆေးသောက်ပြီးသောအခါ ဆီးသွားများသဖြင့် ညအိပ်ရာ ဝင်ခါနီး ၄ နာရီ အတွင်း မသောက်သင့်ပါ။</li>
	<li>ဆေးသောက်ရာ ပမာဏသည် အသက်အရွယ် ကိုယ်အလေးချိန်နှင့် ရောဂါပေါ် မူတည်၍ ကွာခြားမှုရှိသည်။</li>
	<li>ပုံမှန်သောက်ခြင်းဖြင့် အကျိုးအာနိသင် ကောင်းစေသည်။</li>
</ul>
<b>ဘေးထွက်ဆိုးကျိုးများ</b>
<ul>
	<li>ခန္ဓာကိုယ်မှ ရေနှင့် ဆားဓါတ်များ ဆီးမှ ပါသွားသောကြောင့် မူးဝေခြင်း အမြင်ဝေဝါးခြင်း ကြွက်တက်ခြင်းတို့ ဖြစ်တတ်ပါသည်။</li>
	<li>မူးဝေခြင်းကို သက်သာစေရန် အထိုင်အထကို ဖြေးညင်းစွာ ပြုလုပ်ရန် လိုသည်။</li>
	<li>ရံဖန်ရံခါ ပါးစပ်ခြောက်ခြင်း ပျို့ခြင်း အန်ခြင်း ထုံခြင်း ကျင်ခြင်း စသည်တို့လည်း ဖြစ်တတ်ပါသည်</li>
</ul>
<b>သတိပြုရမည့်အချက်များ</b>
<ul>
	<li>ဆေး မသောက်မီ သင့်တွင် ကျောက်ကပ်ရောဂါ အသည်းရောဂါ အဆစ်အမြစ်ရောင် ဂေါက်ရောဂါ များရှိပါက ဆရာဝန်ကို ပြောပြရန် လိုသည်။</li>
	<li>ဆီးချိုရောဂါ ရှိပါကလည်း ပြောပြရန် လိုသည်။ Furosemide သည် သွေးတွင်းသကြားဓါတ်ကို တက်စေသောကြောင့်ဖြစ်သည်။</li>
	<li>ထို့အပြင် Furosemide သည် ပိုတက်ဆီယမ်ကို လျော့နည်းစေသဖြင့် ပိုတက်စီယမ် ကြွယ်ဝသော ငှက်ပျောသီး လိမ္မော်သီး တို့ကို စားသုံးပေးရန် လိုသည်။</li>
	<li>ကိုယ်ဝန်ဆောင်များတွင် လိုအပ်မှ ဆရာဝန် ညွှန်ကြားချက်နှင့် သောက်သင့်သည်။</li>
	<li>နို့တိုက်မိခင်များသည်လည်း ဆရာဝန်နှင့်တိုင်ပင်ပြီးမှ သုံးစွဲသင့်သည်။</li>
</ul>
<b>ဆေးအာနိသင်</b>
<ul>
	<li>ဆရာဝန်၏ ခွင့်ပြုချက် မရှိဘဲ ဆေးစသောက်ခြင်း ဆေးရပ်ခြင်း ဆေးပမာဏပြောင်းလဲခြင်း မပြုလုပ်ရပါ။</li>
	<li>Lithium, Ethacrynic Acid စသော ဆေးများဖြင့် တွဲမသောက်သင့်ပါ။</li>
	<li>Ibuprofen ကဲ့သို့သော NSAID မျိုးဝင် အကိုက်အခဲ ပျောက်ဆေးများ ချောင်းဆိုးပျောက်ဆေးများ သောက်နေသည် ရှိပါက သင့်ဆရာဝန်နှင့် တိုင်ပင်ဆွေးနွေးပါ။</li>
</ul>
<b>ဆေးအလွန်အကျွံသုံးစွဲခြင်း</b>
<ul>
	<li>ဆီးဆေးကို ပိုမိုသုံးမိပါက ဆီးသွားများကာ ခန္ဓာကိုယ်တွင် ရေနှင့် ဆားဓါတ်များ ခန်းခြောက်တတ်ပြီး မူးမော်ခြင်း နုံးချိခြင်းများ ဖြစ်တတ်သည်။</li>
	<li>ကြာလာသောအခါ ဆီးသိသိသာသာ သွားတာနည်းလာတတ်သည်။ ထိုအခါမျိုးတွင် အရေးပေါ် အဆိပ်ကု ဌာနသို့ သွားရောက်ပြသရန်လိုသည်။</li>
	<li>ဆေးတွေကို ဘယ်ဆေးမဆို ဆရာဝန် ဒါမှမဟုတ် တတ်ကျွမ်းနားလည်တဲ့ ကျန်းမာရေးဝန်ထမ်းတွေရဲ့ ညွှန်ကြားချက်အတိုင်း တိတိကျကျ သောက်သင့်ပါတယ်။</li>

	<li>မိမိသဘောနဲ့ဆေးရပ်လိုက်တာမျိုး မလုပ်သင့်ပါဘူး။</li>

	<li>ဘေးထွက်ဆိုးကျိုး ပြင်းပြင်းထန်ထန် ခံစားရရင်တော့ ဆရာဝန်နဲ့တိုင်ပင်ဖို့ လိုအပ်ပါတယ်။</li>
</ul>
<br><br>
<br><br>
Source–<b> ဒေါက်တာချစ်စန္ဒီကျော်</b>
</body>
</html>