<!DOCTYPE html>
<html lang="eng">
<head>
<title>မြန်မာ့ဆေးဖက်ဝင်အပင်များ</title>
<style>
*{background-color:black; color:white;}
h1{background-color:gray; }
</style>

<meta charset="utf-8">  
</head>
<body>
<h1>ဆေးဖက်ဝင် ရဲယိုပင်</h1>
<img src="images/mmm5.jpg" width="250" height="250">
<p>‘ရဲယို’ ဟာ အပွင့်၊ အသီး၊ အရွက်၊ အကိုင်း အခက်၊ ပင်စည်၊ အခေါက်၊ အမြစ် မကျန် တပင်လုံး ဆေးဖက်ဝင်၊ အသုံးတည့်တဲ့ အပင်။ နောက်ပြီး သဘာဝ မိခင်ကလူသား၊ တိရစ္ဆာန်၊ သတ္တဝါတွေ အတွက်ကြင်နာစွာ ပေးအပ်တဲ့ ဆေးပင်ဖြစ်ပါတယ်။ 
စားသုံးသီးပင် ဆိုရင်လည်း မမှားပါဘူး။ အရင် တုန်းကမိရိုးဖလာ၊ ရိုးရာဆေးမြီးတို၊ ဘယဆေး၊ တိုင်းရင်းဆေး၊ ဒေသသုံး၊ စားသုံးသီးပင် သဘာဝ ကနေခုအခါမှာ ထင်ပေါ် ကျော်ကြား၊ လူသိများ၊ အသုံးဝင်၊ ဆေးသုတေသန လုပ်ငန်းခွင်မှာလည်း တွင်တွင်ကျယ်ကျယ်ခေတ်မီဆေး သုတေသနတေ
ွ ပြုလုပ်နေတာမို့ ကျန်းမာရေးအရ၊ သိသင့် သိအပ် တဲ့ဆေးဖက်ဝင် ဘယဆေးပင်ဖြစ်ပါတယ်။ ဒီကနေ့ ကမ္ဘာတဝှမ်းလုံးမှာ အဓိက ပြဿနာကြီးတွေ ဖြစ်ပြီး လူသားတွေရဲ့ အသက်ဇီဝိန်ကို နေ့စဉ် နှုတ်ချွေနေတဲ့ HIV/AIDS (ကိုယ်ခံစွမ်းအား ကျဆင်းရောဂါ)။ 
ကင်ဆာရောဂါ။သွေးတိုး-နှလုံးရောဂါ ဆိုတဲ့ရောဂါတွေမှာ ရဲယိုပင်၊ ရဲယိုသီးရဲ့ အစွမ်းထက်မြက်၊ အသုံးဝင်မှုတွေကြောင့်လည်း တနေ့တခြား ပိုမိုစိတ်ဝင်စား လာကြတာ ဖြစ်ပါတယ်။ 
အထူးသဖြင့် ရဲယိုသီးမှာ ပါဝင်တဲ့ ဓါတုပစ္စည်းတွေဟာ “CD4 Count” ခေါ်တဲ့ ကိုယ်ခန္ဓာ ခုခံစွမ်းအား၊ အနိမ့်အမြင့်ကို ပြတဲ့ ဓာတ်ခွဲစမ်းသပ်မှုမှာ အမှန်တကယ် “CD4Count” မြင့်တက်စေတာကိုခေတ်မီ ဆေးသိပ္ပံ သုတေသနတွေက ဖော်ပြ နေကြပါတယ်။ 
HIV/AIDS လူနာတွေမှာဆိုရင် ရောဂါအဆင့်မြင့် လာတာနဲ့အမျှ သူတို့ရဲ့ “CD4 Count” ဟာ တဖြည်းဖြည်း ကျဆင်းလာတတ်ပါတယ်။ “CD4 Count” မြင့်တက် လာတာနဲ့ အတူရောဂါဝေဒနာ သက်သာ၊ တိုးတက် လာနိုင်ပါတယ
်။အလားတူပဲ ကင်ဆာရောဂါလို့ ခေါ်တဲ့ ခန္ဓာကိုယ် ကလပ်စည်း တွေ၊ ဆဲလ်တွေ၊ ထိန်းမနိုင် သိမ်းမရ၊အဆမတန် ပုံမှန်မဟုတ် တိုးပွားလာတာ (ဒါကြောင့် မြန်မာ တိုင်းရင်းဆေး ဆရာတွေက ‘မြစ်ပွားနာ’လို့ ‘ကင်ဆာ’ ရောဂါကို ခေါ်လေ့ ရှိကြပါတယ်။ 
အဓိပ္ပါယ် ကတော့ သစ်ပင်မှာ အမြစ်တွေ ပွားများလာသလို၊ ဆဲလ်တွေ ပွားများလာတာမျိုး ဖြစ်လို့ပါ) ကိုထိန်း ချုပ် ဟန့်တားနိုင်တဲ့ အင်န်သရာကွီနုန်း(Anthraquinone) တမျိုးဖြစ်တဲ့ ‘ဒင်မနာကင်န်သားလ် (Dam nacanthal) ခေါ် ဓာတ်ပစ္စည်းတွေရဲယိုသီးမှာ ပါဝင်တာကို 
၁၉၉၃-ခုနှစ်မှာ ဂျပန်နိုင်ငံ ယိုကိုဟားမား မြို့ရဲ့ ‘အီအို’တက္ကသိုလ်က ဖော်ထုတ် ကြေညာ ခဲ့ပါတယ်။ ဒါ့အပြင် ရဲယိုသီးမှာပါဝင်တဲ့ ‘စကော်ပိုလက်တင်နဲ့ တခြားသော ဓာတုပစ္စည်းတွေဟာ သွေးတိုးကို ကျ ဆင်းစေတာ၊ ယောင်ရမ်းမှုကို ကျဆင်း လျော့ပါးစေတာ၊ ရောဂါပိုးမွှားတွေကို သေစေတဲ့ 
သတ္တိ။ မှို ရောဂါတွေကိုနိုင်တဲ့သတ္တိ အဖုအကြိတ်တွေကို လျော့နည်း၊ သေးငယ်၊ ပျောက်ကွယ်စေတဲ့ အာနိသင် တွေ ရှိတာကိုလေ့လာ စမ်းသပ်မှုတွေမှာ တွေ့ရှိရပါတယ်။ ရဲယိုသီး ရဲယိုပင်ရဲ့ အစိတ်အပိုင်းတွေမှာ ပါဝင်တဲ့ ဓါတုပစ္စည်း တွေကတော့ အင်သရာကွီနုန်း 
အမျိုး မျိုး ရောနှောပါဝင်မှု၊ အော်ဂဲနစ်အက်ဆစ်အမျိုးမျိုးနဲ့ ဗီတာမင်အမျိုးမျိုး ပါဝင်တာတွေ့ရပါတယ်။ ဒါ့အ ပြင် ကလူးကို့စ် ကွန်ပေါင်း၊ အက်စပရူလိုစီဒစ်-အက်ဆစ်၊ သတ္တုဓာတ်အဖြစ် ပိုတက်စီယမ်၊ထုံးဓာတ်၊ မီးစုန်းဓာတ်၊ သံဓာတ်၊ မဂ္ဂနီဆီယမ်၊ ဆိုဒီယမ်၊ ဆဲလီနီယမ် စတာတွေ
 ဖြစ်ကြပြီးအာဟာရဓာတ် အခြေခံဖြစ်တဲ့ ကာဘိုဟိုက်ဒြိတ်၊ ကစီ၊ သကြားဓာတ်၊ အဆီဓာတ်၊ အသားဓာတ် ပရိုတင်းတွေပါဝင် ပါတယ်။ သကြားဓာတ်အမျိုးမျိုးဖြစ်တဲ့ ဂလူးဂို့စ်၊ ဖရပ်(ဂ်)တို့စ်၊ နို့သကြား ကယ်လက်တို့စ်၊ ကလူးကို ဆိုက်တွေ ပါဝင်ပြီး ရဲယိုသီး ရဲယိုရွက်တွေ ပါဝင်တဲ့ 
ကလူးကို ဆိုက်တွေဟာ‘အိုမင်းရင့်ယော်ခြင်း’ ကို ကာကွယ် တဲ့ သတ္တိရှိတဲ့အင်တီ အောက်ဆီဒင့် များအဖြစ် ခန္ဓာကိုယ် ခုခံစွမ်းအားကို မြှင့်တင်ပေးတဲ့ အရာတွေ ဖြစ်ပါတယ်။မိမိတို့မှာ စွဲကပ် ခံစားနေရတဲ့ ကင်ဆာရောဂါ၊ HIV/AIDS ခန္ဓာကိုယ် ခုခံစွမ်းအား ကျဆင်းမှုရောဂါစတဲ
့ ပြင်းထန်ပြီး ထိရောက်တဲ့ ဆေးမရှိသေးတဲ့ ရောဂါတွေကြောင့် မျှော်လင့်ချက် ရောင်ခြည်ကင်းမဲ့ နည်းပါးသလို ဖြစ်နေသူတွေ အတွက် ‘ရဲယို’ ဟာ ‘ရဲဆေး’၊ ‘အားဆေး’ ပမာ အားတက်စရာဆေးတလက်ပမာ ဖြစ်လာ ခဲ့ပါတယ်။ သဘာဝ ဆေးဖက်ဝင် ပစ္စည်းအဖြစ် သဘာဝ 
အခြေခံဆေး (Herbal Medicine) ဖြစ်တာကြောင့် လည်း လူအများစုဟာ မလိုလားအပ်တဲ့ ဘေးထွက်ဆိုးကျိုးအာနိသင်များတဲ့ အနောက် တိုင်းဆေးမျိုး လို ဆေးများထက်ပိုမိုစိတ်ဝင်စား အားကိုးလိုစိတ်နဲ့ အတူ တိရိစ္ဆာန် ဓာတ်ခွဲစမ်းသပ်မှု မှသည် လူသား လူနာဖြင့်လက်တွေ့
စမ်းသပ်မှုများအထိ ကြာရှည်စွာ စောင့်မနေနိုင်တော့ဘဲ ရောဂါ ဝေဒနာရှင် တွေဟာ ရဲယိုသီး၊ရဲယိုပင်ထွက်ပစ္စည်း၊ နော်နီဖျော်ရည်၊ ဆေးတောင့်၊ ဆေးမှုန့်တွေကို လက်တွေ့ သုံး စွဲကြည့်ကြပါတယ်။ (တိရိစ္ဆာန် ဓာတ်ခွဲခန်း စမ်းသပ်မှုတွေမှာ ရဲယိုရဲ့ အစွမ်းထက်မြက်မှုများစွာ ရှိတာ ကိုတွေ့ရှိခဲ့တာ
ကြာခဲ့ပါပြီ။) အဲဒီလို စမ်းသပ် သုံးစွဲကြသူတွေထဲမှာ ဝေဒနာရှင် လူနာများသာမက အရှေ့တိုင်း တိုင်းရင်းဆေး၊ ဘယဆေး၊ သဘာဝဖြစ် ဆေးပညာကို စိတ်ဝင်စားကြသူ၊ အနောက်တိုင်း ဆေးပညာရှင် ဆရာဝန် တချို့လည်း ပါဝင်ပါတယ်။ သုတေသီ ပညာရှင်ကြီးတွေရဲ့စမ်းသပ် 
သုတေသနတွေက သိရှိလာရတာ ကတော့ ရဲယိုပင်ရဲ့ အစိတ် အပိုင်းအားလုံး အာနိသင် အမျိုးမျိုးရှိတာ၊ အကျိုးရှိစေတာ ဖြစ်ပါတယ်။ ‘အရွက်’ ကို ဟာဝိုင်အီကျွန်းရှိ တိုင်းရင်းဆေးဆရာတွေက ထိခိုက် ဒဏ်ရာတွေမှာ အနာပေါ်အုံတဲ့ ဆေးပတ်တီးအဖြစ် သုံးတာ၊ အရွက်ကို 
ထောင်းထုပြီး အနာအုံဆေး၊ထည့်ဆေးအဖြစ် ပိုလီနီးရှန်း လူမျိုးတွေက သုံးကြတာရှိပေမယ့် အင်ဒိုနီးရှားနိုင်ငံ ဂျာဗားကျွန်းမှာကျတော့ ရိုးရာဆေးမီးတိုအဖြစ် အရွက်(သို့) ရဲယိုပင်ရဲ့ အခြား အစိတ်အပိုင်း တွေကို ရောမွှေ ကြိတ်ဝါးစားခြင်းနဲ့ ဆီးချိုရောဂါ မှာသုံးတတ်ကြပါတယ်။ 
ကျနော်တို့ ငယ်ငယ်တုန်းကတော့ ကျနော့်မိဘတွေက ရှမ်းရိုးရာ ဆေးမီးတို အဖြစ်ချောင်းဆိုးတဲ့အခါ ရဲယိုရွက်ကို အရည်ညှစ်တိုက်တာ၊ ရဲယိုသီး အမှည့်ကို ဆားနဲ့ ဒါမှမဟုတ် ထညက် (ထန်းညက်) နဲ့ ရောစားနိုင်လို့ စားခဲ့ရဖူး၊ ရောဂါသက်သာရာ ရခဲ့ဖူးပါတယ်။ 
ဟာဝိုင်အီကျွန်းမှာ ရဲယိုရွက် သုံးပုံနောက်တနည်းက ရဲယိုရွက်နဲ့ ဆီရောပြီး အဆစ်အမြစ် ယောင်ရမ်း တာ၊ လေးဘက်နာကြောင့် ယောင်ရမ်းတာမျိုး) ‘ဂေါက်’ အဆစ်အမြစ်ယောင်ရောဂါတွေမှာ၊ ခြေလက် ထုံကျင် နာတွေမှာ၊ ပွေးအရေပြားရောဂါတွေမှာ သုံးတာတွေ ဖြစ်ပါတယ်။
ရဲယိုရွက်ကို တိုင်းရင်းဆေးအဖြစ် တခြားအသုံးပြုနိုင်၊ အသုံးဝင်ပုံတွေကတော့ ချောင်းဆိုးရောဂါ၊ အော့အန်ဗိုက်ထိုးနာ (မလေးရှား နိုင်ငံတွင်သုံး)။ချောင်းဆိုး သွေးပါ၊ တီဘီအဆုတ်ရောဂါ၊ အစာအိမ် နာ၊ ခံတွင်းပျက်ခြင်း၊ဝမ်းဗိုက် ယောင်ရမ်းခြင်း၊ ရာသီလာစဉ် ဗိုက်နာခြင်း၊
အူကျွံခြင်း၊ ဗီတာမင်အေ ချို့ တဲ့ခြင်း၊ သွေးတိုးခြင်း၊ အရိုးကျိုးခြင်း၊ အဆစ်လွဲခြင်း၊ အတွင်းကြေဒဏ်ရာရခြင်း၊ ဝေဒနာရောဂါ စုံစုံ လင်လင်ပါဝင်တာတွေ့ရပါတယ်။ ‘ရဲယိုပွင့်’ ကိုတော့ မျက်စေ့ရောဂါ (မျက်စေ့စွန်ခြင်း)၊ အရေပြားအနာ၊ ပြည်တည်နာ၊ ဝမ်းပျော့ပျော့ သွားစေတဲ့ 
အာနိသင်ကြောင့် ဝမ်းပျော့ပျော့ သွားဆေးအဖြစ်သုံးနိုင်ပါတယ်။ ‘အခေါက်’ ရဲ့ အသုံးဝင်ပုံက အသားဝါ၊ အသည်းယောင်ရောဂါ၊ သွေးတိုးရောဂါတွေမှာ သုံးနိုင်တာ ဖြစ်ပါတယ်။ ‘ရဲယိုပင်အမြစ်’ မှာ အနာအကျင် သက်သာစေတဲ့သတ္တိ၊စိတ်ကို ငြိမ်းချမ်းစေတဲ့ အာနိသင် တွေရှိတာအပြင်
ခုနောက်ဆုံး စိတ်ဝင်တစား ဆေးသုတေသန အာရုံစိုက် လုပ်နေကြတာကတော့ ဓာတ်ခွဲခန်းတိရစ္ဆာန် စမ်းသပ်မှုတွေမှာ ရဲယိုပင် အမြစ်မှာ ပါဝင်တဲ့ ‘ဒင်မနာ ကင်န်သော’ ဆိုတဲ့ ဓာတ် ပစ္စည်းဟာကင်ဆာရောဂါဆဲလ်များ ပွားများခြင်းကို ဟန့်တားစေနိုင်တယ် ဆိုတာပါပဲ။ 
ဆေးသုတေသန လုပ်ငန်းအတော်များများမှာ တူညီတဲ့တွေ့ရှိချက်ကို တွေ့ရပါတယ်။ အဲဒါ ဘာလဲ ဆိုတော့ ရဲယိုပင်ရဲ့ အစိတ်အပိုင်း အသီးသီးတွေ အနက်မှာ ‘ရဲယိုသီး’ မှာအာနိသင်ဓာတ် အများ ဆုံးပါဝင်ပြီး၊ ဒုတိယအဖြစ်‘ရဲယိုရွက်’ မှာ ပါဝင်ပါတယ်။ ရဲယိုသီးမှာလည်း 
အသီးမှည့် ပျော့်ပြဲပြဲဟာ အနံ့ အင်မတန်ဆိုးတဲ့အားနည်းချက် ရှိသလို ရဲယိုသီးမှည့်က ပြုလုပ်တဲ့ ဖျော်ရည်ဟာ အလွယ်တကူ ကဇော်ပေါက် ပျက်ဆီးလွယ်ပါတယ်။ ပြုလုပ်၊ သယ်ယူ၊ ပို့ဆောင်၊ အသုံးပြုရာမှာလည်း များစွာ အခက်အခဲ ရှိပါတယ်။ ကမ္ဘာမှာ ‘ရဲယို’ ထွက်ပစ္စည်း ဆေးသုတေသန 
လုပ်ငန်းတွေမှာ တွေ့ရှိချက်ကတော့ အစိမ်းနုရောင်၊ လုံးဝ မမှည့်သေးတဲ့ ရဲယိုသီး အစိမ်းဟာ အစွမ်းထက်မြက်တဲ့ဓာတ်ပစ္စည်းများ ပါဝင်မှုမှာ ပိုမိုတယ် လို့ဆိုပါတယ်။ ရဲယိုပင်၊ ရဲယိုသီးထွက် ပစ္စည်းတွေရဲ့ အသုံးဝင်ပုံတွေက အများကြီးပါ။ ခေါင်းဖျားက ခြေဖျားအထိ၊ ခန္ဓာကိုယ်အပြင်ဘက် 
အရေပြားဆိုင်ရာ ရောဂါတွေကနေ အရိုး၊ အဆစ်၊ ဦးနှောက် နဲ့အာရုံကြော အဖွဲ့ဆိုင်ရာ ရောဂါများ၊ အသည်း၊ သည်းခြေ၊ အစာအိမ်လမ်းကြောင်း ဆိုင်ရာ ရောဂါ များ၊ကူးစက် ရောဂါများနဲ့ နောက်ဆုံး ကင်ဆာရောဂါ (အထူးသဖြင့် ရင်သားကင်ဆာ)၊ အိပ်ချ်အိုင်ဗွီ/ အေအိုင်ဒီအက်(စ်)ရောဂါတွေအထိ 
ပါဝင်ပါတယ်။ ရဲယိုနဲ့ပတ်သက်တဲ့ အစွမ်းထက်မြက်မှုတွေက အံ့မ ခန်း အသုံးဝင်ပေမယ့်၊ဆင်ခြင် သတိပြုစရာတွေလည်း ရှိပါတယ်။ ‘ရဲယို’ မှာ ပိုတက်စီယမ် (ပြာဓာတ်) ဓာတ်တွေ တော်တော်များများ ပါဝင်တာကြောင့် ကျောက်ကပ် လုပ်ငန်း အားနည်းသူတွေဟာ ကျွမ်းကျင်သူ ဆေးပညာရှင်တွေ
 နဲ့ညှိနှိုင်း တိုင်ပင်ခြင်း မရှိဘဲ ကိုယ့် သဘောနဲ့ ကိုယ် ထင်တိုင်း မသုံးစွဲ သင့်ပါဘူး။ နောက်တခုက ယနေ့အချိန်ထိ ရဲယိုနဲ့ ပတ်သက်တဲ့ အသုံးဝင် ထက်မြက်မှုတွေကို စမ်းသပ်သုတေသန ပြုနေတာဟာ ဓာတ်ခွဲခန်း၊ တိရစ္ဆာန် စမ်းသပ်မှု တွေမှာသာ  အခြေခံတာ၊ 
လူသားအပေါ် စမ်းသပ်သုတေသန ပြုမှုဟာ အစပျိုးစ အခြေအနေ ဆိုတာ ပါပဲ။ ရဲယိုကို နှစ်ပေါင်းများစွာ အသုံးပြုခဲ့၊ အသုံးဝင် အသုံးပြုဆဲ ဖြစ်ပေမယ့် ခေတ်မီ ဆေးသိပ္ပံနည်းနဲ့ စမ်းသပ် အတည်ပြုပြီး ပိုမို အစွမ်းထက်မြက်တဲ့ ဆေးဝါးတွေဖော်ထုတ်ဖို့၊ မလိုလားအပ်တဲ့ဆိုးကျိုး အာနိသင်တွေ 
သုတေသနပြုရင်း ရှာဖွေဖို့ လိုအပ်ပါတယ်။ ရဲယို(နော်နီ)ရဲ့ လက်ရှိ အခြေအနေအထိ တွေ့ရှိချက်၊ အစွမ်း ထက်မြက်မှုတွေကို မျှဝေသိရှိစေ လိုက်ပါတယ်။ ဆထက်ထမ်းပိုး တိုး၍ လေ့လာ သုတေသနပြု အသုံးချ နိုင်ကြပါစေ</p>
</body>
</html>

